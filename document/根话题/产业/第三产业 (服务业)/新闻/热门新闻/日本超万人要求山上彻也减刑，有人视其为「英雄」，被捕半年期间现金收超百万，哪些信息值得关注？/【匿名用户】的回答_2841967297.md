# 日本超万人要求山上彻也减刑，有人视其为「英雄」，被捕半年期间现金收超百万，哪些信息值得关注？
- 点赞数：6208
- 更新时间：2023年01月16日13时33分00秒
- 回答url：https://www.zhihu.com/question/577699269/answer/2841967297
<body>
 <p data-pid="coLU52S8">这哥们放在古代能上个刺客列传。</p>
 <p data-pid="ApNuexfP">《刺客列传·东瀛外传》</p>
 <p data-pid="0Q5lteZC">山上彻也者，东瀛奈良人也。世为商贾，家资巨万。年方总角，慈君见背。统一淫祀，割剥元元，其母蒙之，竟为捐纳。千金之家，日见枯苦。无资以学，唯随行伍。既卸甲，兄不堪病扰，乃自尽。自是彻也之蕴藉义愤甚矣，书于友人曰:“淫祀广结重臣，为祸甚烈，吾当诛此教，广曝其恶，以拯世人。”遂潜制雷与铳，欲以刺教主，不得，易于安倍。后恐伤黎庶之命，舍雷而取铳。</p>
 <p data-pid="2pO-rmQn">安倍者，东瀛太阁也。其与邪教主交笃，常布道于市。初，安倍以体恙而退，然退而不隐，常参政事，时人议不止也。时安倍巡于奈良，为其党羽舞，持兵戟而卫侍者甚众。其卫士有女一人，世人皆云：此女当抵五壮男。然山上观之，其皆土鸡瓦狗尔。</p>
 <p data-pid="70-qtJOV">因持铳击之，烟发如龙，震雷声响，一发击中，倍愕然回首而未觉。复击之，安倍立仆，寻卒。弗奔，遂见禽。时人闻之，皆喟然叹息而泣曰：“嗟呼，义士！倍与统一教之罪上通于天！”</p>
 <p data-pid="Gl0N5gXH">异史氏曰：彻也不重暴骸之难，蒙污辱自弃于市贩之间，必绝险千里以列其名，刺相安倍以报家怨，贫而不贱，苦而不逡，谋而有勇，顾念黎庶，可谓士也。其立意较然，不欺其志，名垂后世，岂妄也哉!</p>
</body>