# 如果《滕王阁序》是被人在高考作文中写出来的，这篇文章会被打多少分？
- 点赞数：9679
- 更新时间：2022年09月27日21时14分36秒
- 回答url：https://www.zhihu.com/question/387760431/answer/2692275304
<body>
 <p data-pid="0m2o-8Y_">高二那年学校有个征稿活动，十一假期搁家憋了三天，写出了个八百多字的骈文，章律符不符合规格我也不是很懂，反正当时给我们语文老师给惊到了。</p>
 <blockquote data-pid="rzJLBXkm">
  金陵赋
  <br>
   金陵古城，十朝旧都。虎踞龙盘，天下文枢。衘横山而近东庐，贯长江而通五湖。吴头楚尾，诚乃兵家必争；山川灵秀，实为诸侯所求。勾践破吴，倚秦淮筑越城；仲谋称帝，于建邺立国都。繁烟盛景，仙人可侣。华光流彩，云霞绯暮。百家罗绮，千户列珠。高阁临江，居山崖以寄桀骜；珠帘卷云，佩琼玉以竞奢豪。游龙戏凤，王右军之墨迹；金玉木石，曹梦阮之书稿。半山三任知府，此生薄暮；鹏举败金除寇，以报社稷。尽天下人杰之俊彦，谓华夏文明之正朔。毓秀钟灵，天工神造。总角小儿，弱冠未及。幸临宝地，感言此赋。
  <br>
   会天六月，季夏时节。十里秦淮，三渠荷花。细柳垂芽，朱桥画舫。乌衣巷口，杨树飞花。红栋雕梁，飞甍碧瓦。极尽回廊之曲折，盈括桂棹之艳华。草木郁茂，青冥冥而苍淼；风雨萦回，水潺潺而东流。游牛首烟岚，赏钟阜晴云。登栖霞胜境，观石头雨霁。滨江迤逦，两岸陡崖峭壁；幕燕巍峨，一桥卧虹横飞。 
  <br>
   日薄西山，月出东南。渔樵晚归，高唱于江渚之上；暮鸦群飞，长鸣于落霞之间。凭栏远望，花灯明灭徘徊夜；驾舟独泊，桨橹轻摇微澜声。商贾云集，迁客低吟。妆楼玉簪，金钗钿和。摧眉嘘叹，旖旎之锦绣琅轩；俯首捧袂，雅言之笙歌传韵。
  <br>
   遥想当年，坐觉苍茫。前三国，东吴赖长江天险为固；后六朝，南陈引蛮夷僧侣相观。奈何兵燹之灾，哪堪帝王庸碌。旌旗蔽日，持戟盖地。烽烟四起，羽檄频传。天子纵情声色，冠缨犹钟酒食。宇内危危，庙堂岌岌。鸿图华构，终成烟尘瓦砾；阆苑琼楼，期作残垣断壁。白丁饥渴顿踣，提携饿殍遍野。黔首疾苦，九州嚎哭。繁华安在哉？盛况安在哉？呜呼!前朝不畏后代猖獗，后代不念前朝朽败。往复不迭，祸殃四海。兴盛难再，荆榛满目。亡国有恨，晚望静思迢遥；商女无知，犹唱玉树庭花。
  <br>
   时值丁丑，一九三七。贼寇入关，古都沦丧。雕鹗跋扈，掳掠烧杀皆所为；鼠狼贪窃，血染长江空余悲。妇孺呼救，尸首枕藉。文明罹难，亘古浩劫。积贫积弱，祖辈蒙羞。殷忧启圣，八载抗战血泪史；多难兴邦，改革变法振中华。望今朝神州，目几多韶光。
  <br>
   嗟乎！胜地经载兴衰之变，宝都常承更替之史。吾辈学子，当以矢志不忘；汝等先辈，皆为举世哀悼。余，三尺顽僮，才疏学浅。不及子安毫末，难较唐人风骚。仿效前辈之志，拜写四六骈文。图将金陵胜貌，归于毫端；且把踌躇壮志，宗于锦绢。章韵欠佳，仅供自赏。幸甚至哉，无以言表。
 </blockquote>
 <p data-pid="FDRMypMk">无法想象王勃是怎么行云流水般倾吐而出《滕王阁序》这样绝美的文章，如果是高考现场写出的，定然是惊为天人</p>
</body>