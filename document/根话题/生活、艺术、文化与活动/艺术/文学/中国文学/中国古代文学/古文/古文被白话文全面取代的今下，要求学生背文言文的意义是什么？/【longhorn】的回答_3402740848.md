# 古文被白话文全面取代的今下，要求学生背文言文的意义是什么？
- 点赞数：7545
- 更新时间：2024年02月20日18时09分02秒
- 回答url：https://www.zhihu.com/question/643991719/answer/3402740848
<body>
 <p data-pid="5OuvJKM7">过时了吗？</p>
 <p data-pid="dY-5y1Mi">当代文言文：</p>
 <p data-pid="QGx3nsNe">第十批志愿军烈士安葬祭文<br>
  维公元二〇二三年十一月二十四日，中华军民谨以鲜花雅乐，致祭于志愿军烈士之灵曰：<br>
  　　忆昔庚寅，实惟多事。我邦肇建，外敌虎视。东邻衅起，强虏加兵。凶祸西延，殃及我城。战火纷飞，室庐为茔。黎民何罪，公道谁评？<br>
  　　于是举国震怒，义愤填膺。桓桓将士，请命遄征。冲锋陷阵，奋不顾身。杀贼抚民，义动乾坤。首战两水，激斗云山。鏖兵长津，围歼清川。反击横城，坚守上甘。勇慑万夫，毅忍烈焰。血染丹帜，身屹冰原。肤功叠奏，寰宇再安。<br>
  　　呜呼将士，闻道知方。有勇有谋，国之栋梁。成仁取义，殒身他乡。生为人杰，死化国殇。川流呜咽，日月无光。绵绵此恨，岁岁怀伤。自古有死，或重泰山。令闻浩气，永昭云天！<br>
  　　领袖夙愿，忠骨还乡。崇德报功，国有典常。礼宣神州，睦修邻邦。鲲鹏迎护，松菊翠芳。魂兮归来，嘉名孔彰。亲属获慰，同胞称扬。踔厉奋发，承志而翔。<br>
  　　魂兮归来，宣昭国光。英灵护佑，福祉绵长。百业俱旺，万家乐康。我民既富，我土方强。济济多士，协和万邦。中华复兴，大道恒昌！</p>
</body>