# 有哪些令人清醒的句子？
- 点赞数：8475
- 更新时间：2016年03月01日14时30分20秒
- 回答url：https://www.zhihu.com/question/35414364/answer/70445417
<body>
 <p data-pid="IyIVRasl">转眼已千赞。此文乃古人之教诲（《增广贤文》），并非吾原创。其中人生之道理，今之看来，虽有偏激之处，未尝不有警醒之用。吾辈取精去糟，察纳雅言即可。</p>
 <p data-pid="ACHusEAX"><b>———————————————————————————————————————————</b></p>
 <p data-pid="6bR9SbrS"><b>人情似纸张张薄，世事如棋局局新。贫居闹市无人问，富在深山有远亲。</b></p>
 <p data-pid="jdlqOoV_"><b>不信但看宴中酒，杯杯先敬富贵人。门前拴上高头马，不是亲来也是亲。</b></p>
 <p data-pid="R83gRsov"><b>门前放根讨饭棍，亲戚故友不上门。世人结交需黄金，黄金不多交不深，</b></p>
 <p data-pid="reu2MVLw"><b>纵令然诺暂相许，终是悠悠路行心。有钱有酒多兄弟，急难何曾见一人。</b></p>
 <p data-pid="F-NIUhAq"><b>酒肉朋友朝朝有，无钱无势亲不亲。相逢好比初相识，到老终无怨恨心。</b></p>
 <p data-pid="THtjtrV-"><b>胜者为王败者寇，只重衣冠不重人。三贫三富不到老，十年兴败多少人。</b></p>
 <p data-pid="fFX51nU_"><b>在官三日人问我，离官三日我问人。古人不见今时月，今月曾经照古人。</b></p>
 <p data-pid="1h5qE74e"><b>近水楼台先得月，向阳花木易为春。谁人背后无人说，那个人前不说人。</b></p>
 <p data-pid="LeXJgvkS"><b>百炼化身成铁汉，三缄其口学金人。十分伶俐使七分，常留三分与儿孙。</b></p>
 <p data-pid="Dj6GLS64"><b>如若十分都使尽，远在儿孙近在身。长江后浪推前浪，世上新人赶旧人。</b></p>
 <p data-pid="DQuD7G-q"><b>君子乐得做君子，小人枉自做小人。山中自有千年树，世上难逢百岁人。</b></p>
 <p data-pid="mYtRJ22S"><b>岂无远道思亲泪，不及高堂念子心。堂上二老是活佛，何用灵山朝世尊。</b></p>
 <p data-pid="2S7RqEUt"><b>平生不作皱眉事，世上应无切齿人。越奸越狡越贫穷，奸狡原来天不容。</b></p>
 <p data-pid="DMZ-Q6Yg"><b>富贵若从奸狡起，世间呆汉喝西风。求人须求大丈夫，济人须济急时无。</b></p>
 <p data-pid="nNJ93muW"><b>茫茫四海人无数，那个男儿是丈夫。人情似水分高下，世事如云任卷舒。</b></p>
 <p data-pid="MnD-zYZa"><b>入山不怕伤人虎，只怕人情两面刀。无求到处人情好，不饮随它酒价高。</b></p>
 <p data-pid="N7Qy8ps1"><b>知事少时烦恼少，识人多处是非多。秋至满山皆秀色，春来无处不花香。</b></p>
 <p data-pid="kkeIYSuV"><b>贫无达士将金赠，病有高人说药方。美人卖笑千金易，壮士穷途一饭难。</b></p>
 <p data-pid="APBkR_St"><b>少时总觉为人易，华年方知立业难。用心计较般般错，退步思量事事难。</b></p>
 <p data-pid="H_vqiewF"><b>世上闲愁千万斛，不教一点上眉端。毁身每是作恶日，成名皆在行善时。</b></p>
 <p data-pid="qW73fBB3"><b>莫把真心空计较，唯有大德享万年。谗言败坏真君子，美色消磨狂少年。</b></p>
 <p data-pid="zXVqTUVT"><b>神仙难断阴骘命，皇天不昧苦心人。人恶人怕天不怕，人善人欺天不欺。</b></p>
 <p data-pid="wUlY2FGG"><b>善恶到头终有报，只争来早与来迟。平生不做亏心事，半夜敲门心不惊。</b></p>
 <p data-pid="hTeBcbC6"><b>万事劝人休瞒昧，举头三尺有神明。鬼神可敬不可谄，怨家宜解不宜结。</b></p>
 <p data-pid="wZqy99w9"><b>人生何处不相逢，莫因小怨动声色。好义固为人所钦，贪利乃为鬼所笑。</b></p>
 <p data-pid="efNE4ftz"><b>贤者不炫己之长，君子不夺人所好。善业可为须着力，是非闲杂莫劳心。</b></p>
 <p data-pid="MfMYV3LU"><b>良田不由心田置，产业变为冤业折。千年田地八百主，田是主人人是客。</b></p>
 <p data-pid="HbvehxnH"><b>阴地不如心地好，命运在人不在天。有理问得君王倒，有钱难买子孙贤。</b></p>
 <p data-pid="2vb0oC7B"><b>不求金玉重重贵，但愿儿孙个个贤。枯木逢春犹再岁，人无两度再少年。</b></p>
 <p data-pid="DDl0WCfQ"><b>水暖水寒鱼自知，花开花谢春不管。蜗牛角上校雌雄，石火光中争长短。</b></p>
 <p data-pid="kCK4tVjV"><b>留心学到古人难，立脚怕随流欲转。少而寡欲颜常好，老不求官梦也闲。</b></p>
 <p data-pid="kGFOGYpF"><b>妙药难医冤孽病，横财不富命穷人。多情自古空遗恨，好梦由来最易醒。</b></p>
 <p data-pid="QlOBi2L7"><b>命中只有八合米，走尽天下难满升。知恩报恩天下少，反面无情世间多。</b></p>
 <p data-pid="elSw9FFY"><b>荣宠旁边辱等待，贫贱背后福跟随。各人生死各人了，管人闲事受人磨。</b></p>
 <p data-pid="kMxOMNah"><b>易涨易退山溪水，易反易覆小人心。红粉佳人休说老，风流浪子莫叫贫。</b></p>
 <p data-pid="cwUqMogq"><b>龙游浅水遭虾戏，虎落平阳被犬欺。得食猫儿强似虎，褪毛鸾凤不如鸡。</b></p>
 <p data-pid="9Pi7LoE3"><b>为人莫作千年计，三十河东四十西。当路莫栽荆棘树，它年免挂子孙衣。</b></p>
 <p data-pid="r3Dqk4dL"><b>天上众星皆拱北，世间无水不朝东。笋因落箨方成竹，鱼为奔波始化龙。</b></p>
 <p data-pid="Kp1acGN8"><b>屋漏偏遭连夜雨，船慢又遇顶头风。记得少年骑竹马，看看又是白头翁。</b></p>
 <p data-pid="nNt-ndB7"><b>美人绝色原妖物，乱世多财是祸根。畜牲易度人难度，宁度畜牲不度人。</b></p>
 <p data-pid="a8DXaIK3"><b>天作棋盘星作子，水有源头木有根。昨日花开今日谢，百年人有万年心。</b></p>
 <p data-pid="RuPUsp5K"><b>北邙荒冢无贫富，玉垒浮云变古今。世事茫茫难自料，清风明月冷看人。</b></p>
 <p data-pid="CveO2Yap"><b>守口不谈新旧事，知心难得两三人。欲知世情须尝胆，会尽人情暗点头。</b></p>
 <p data-pid="IdWBCz-8"><b>是非只为多开口，烦恼皆因强出头。人生七十古来稀，问君还有几春秋。</b></p>
 <p data-pid="SIcdExyn"><b>莺花犹怕春光老，岂可教人枉度春。一年之计在于春，一日之计在于晨。</b></p>
 <p data-pid="YcTYH-1H"><b>一家之计在于和，一生之计在于勤。一朝天子一朝臣，一辈新鲜一辈陈。</b></p>
 <p data-pid="sRPwN2aP"><b>一苗露水一苗草，一层山水一层人。闷坐书馆闲操心，看来全是论古今。</b></p>
 <p data-pid="Qj4Bn2rL"><b>书中有真就有假，世人认假不认真。假作真时真亦假，真作假时假也真。</b></p>
 <p data-pid="xvPKIBVv"><b>真真假假难分解，假者自假真自真。回忆世情般般假，借假修真破迷津。</b></p>
 <p data-pid="Hwj77VJi"><b>由来富贵三更梦，何必楚楚苦用心。识透人情惊破胆，看穿世间心胆寒。</b></p>
 <p data-pid="VYBzmcjm"><b>白璧易埋千古恨，黄金难买一身闲。人生究竟归何处，看破放下随万缘。</b></p>
 <p data-pid="wnJz08h8"><b>佛法浩瀚广无边，度尽人间苦和难。开启自性真智慧，笑游清秀山水间。</b></p>
</body>