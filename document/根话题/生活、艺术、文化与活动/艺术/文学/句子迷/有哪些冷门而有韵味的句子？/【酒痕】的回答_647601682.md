# 有哪些冷门而有韵味的句子？
- 点赞数：45226
- 更新时间：2019年10月11日20时44分16秒
- 回答url：https://www.zhihu.com/question/317613487/answer/647601682
<body>
 <p data-pid="MuGzrFOl"><b>请停下脚步，仔细读一读，点赞收藏却不看，毫无意义。</b></p>
 <p data-pid="g8JSxWtr">1、儿时仰星光，举手若能摘。于今七尺身，天高不可即。</p>
 <p data-pid="orwkZTcu">——杜随《杂诗》</p>
 <p data-pid="0TH5Uk4D">2、得之偶然间，失之亦草草。顾我行囊中，何物随人老。</p>
 <p data-pid="ovsnQMY6">——杜随《杂诗》</p>
 <p data-pid="vT0b_Wh0">3、地以何为脉，天以何为心？凭栏欲一问，四顾空古今。</p>
 <p data-pid="C1nYeOuz">——碰壁斋主《长沙天心阁头作》</p>
 <p data-pid="6rKXfOj-">4、高阁垂裳调鼎时，可怜天下有微词。覆舟水是苍生泪，不到横流君不知。</p>
 <p data-pid="CVdb4A_e">———李梦唐《咏史》</p>
 <p data-pid="l2OxR8_M">5、风雨潇潇洗劫尘，人间天上各栖身。一年悲喜凭谁忆，干里阴晴唯自珍。天地霜余枯木重，江湖日暮病鸥亲。迩来别有沉吟处，岂独伤心为故人。</p>
 <p data-pid="p4-2dp1I">——紫陌花开《忆梦唐》</p>
 <p data-pid="HeCyiORR">6、人海谋身计又殚，心潮不共夜将阑。梦中富贵千钧易，纸上平安两字难。负尽春晖恩已极，尝过世事味都酸。迩来致电俱无事，只自丁宁各劝餐。</p>
 <p data-pid="rj_OvRPA">———顾青翎《枕上其一》</p>
 <p data-pid="L6QdyEBq">7、素纸能留淡墨，青春若有余芬。又见楼头云外月，已隔天南海北尘。当时一转身。　</p>
 <p data-pid="iCTjs-Yb">知我容颜减故，想君儿女添新。此夜相思君负我，他日相忘我负君。流年各自珍。</p>
 <p data-pid="CQCE77Ah">——杜随《破阵子》</p>
 <p data-pid="6lcRp-f3">8、 恍惚年光凝不流 归车无语滑银绸。绒花飘处，城市也温柔。</p>
 <p data-pid="Z3UljcCX">过道相逢人一笑，电梯分雪上高楼。一江灯影初定，梦帘幽。</p>
 <p data-pid="iDcYadfm">———独孤食肉兽《玉交枝 城市下雪》</p>
 <p data-pid="aMxlI6XD">9、亦存抱柱心，洪波奈今古。莫从桥下过，恐忆少年侣。</p>
 <p data-pid="Z6-Un__N">——杜随《杂诗》</p>
 <p data-pid="xkBSPns4">10、三岁心成木，十年木成石。抚之有深痕，未忍幽潭掷。</p>
 <p data-pid="wxy6t17H">——杜随《杂诗》</p>
 <p data-pid="f65ds7vQ">11、一寸霜毫五寸笺，自研秋水写春烟。枯松恶竹从人爱，画了梅花好过年。</p>
 <p data-pid="teH4UVYz">——秋扇《秋扇自题十开梅花册》</p>
 <p data-pid="fgzxT1RI">12、尘土人间多少事，相关，只有初逢两少年。</p>
 <p data-pid="jWoM4QEC">——张野狐《南乡子》</p>
 <p data-pid="PUkPX2Yz">13、已随叶落梦萧疏，剩有悲欢待剪除。忆得容颜凭照影，看来岁月似翻书。余生渐可知究竟，往事何堪论倘如。又是一年将尽也，飘飘暮雪上灯初。</p>
 <p data-pid="M0tKvDKl">——杜随《岁暮》</p>
 <p data-pid="uk7Qcqi1">14、十年孤旅偶还家，童子窥帘母递茶。却睹棠红心自怃，事亲不及一庭花。</p>
 <p data-pid="icxCqzyn">———李梦唐《癸未仲春自京回乡》</p>
 <p data-pid="yvhmH94m">15、云水疏疏各惘然，悲欣再许一时悭。他年如我怜卿者，为祷斯人福慧全。</p>
 <p data-pid="bY8BS8ak">——吴季玄《过鸡鸣寺》</p>
 <p data-pid="XqO0jNhN">16、夜骨空盘朔气深，霜灯霓影各浮沉。中天一片无情月，是我平生不悔心。</p>
 <p data-pid="rDMS6h0W">——吴季玄《徐州站作》</p>
 <p data-pid="7cYVdarg">17、风流不在谈锋胜，袖手无言味最长。</p>
 <p data-pid="lAUufeH5">———《围炉夜话》</p>
 <p data-pid="SlDjYjRZ">18、窗外天一角，浮云自西东。新月如静女，俟我晚风中。</p>
 <p data-pid="xql0S4_t">——杜随《杂诗》</p>
 <p data-pid="0vh9atGD">19、造物拈骰子，一掷乃有我。拈此我复掷，半生旋未妥。</p>
 <p data-pid="x30tgnmE">——杜随《杂诗》</p>
 <p data-pid="X9J8NTpz">20、且将诗酒瞒人眼，出入红尘过几冬。</p>
 <p data-pid="0ZVCQ2vS">——白玉蟾</p>
 <p data-pid="jcQAK5Aq">21、梦魂拘检苦无方，悲喜于中不可藏。竟至泣啼如赤子，一生辛苦在初尝。</p>
 <p data-pid="BzqB8XgV">———孟依依《梦中哭醒》</p>
 <p data-pid="7SgyYSvk">22、在山在水两茫茫，各遣悲欢岁月长。偶忆前尘无挂碍，只余惆怅似王郎。</p>
 <p data-pid="m3oW4RsH">———孟依依《怀王胡子》</p>
 <p data-pid="crOUVIo8">23、生不逢财死不休，黄泉未必重清流。 怕教人说冥钱假，打上阎王水印头。</p>
 <p data-pid="yBMFbJhR">———种桃道人《见人烧纸有思戏嘱家人》</p>
 <p data-pid="p9yusXtd">24、老去泉台各自安，丘坟休把买碑钱。便烧清火黄明纸，也碍邙翁好看山。</p>
 <p data-pid="bf4ISK_l">———种桃道人《嘱妻》</p>
 <p data-pid="8aL4NEaw">25、铸剑竟成弓，此铁合铸错。徒许令狐冲，终是陈家洛。</p>
 <p data-pid="30zdakHw">——杜随《杂诗》</p>
 <p data-pid="6HrsYGpp">26、君自默无语，我自默无语。春雨不曾飘，蔷薇不曾吐。</p>
 <p data-pid="87uyp_5S">——杜随《杂诗》</p>
 <p data-pid="7qVLPrMW">27、何不恸而哭，何不怒而诃？何不思而往，何不感而歌？</p>
 <p data-pid="rFhBHMU_">——杜随《杂诗》</p>
 <p data-pid="AqfZpQXU">28、依旧青藤爬满墙，只无人过旧操场。隔窗望见少年我，定定呆呆窗外望。</p>
 <p data-pid="qA93RYbw">——杜随《过中学旧址》</p>
 <p data-pid="QD46zEPw">29、我居江之右，君居江之左。此夜凭窗立，江头放烟火。</p>
 <p data-pid="O2s0oC_D">——杜随《杂诗》</p>
 <p data-pid="EHtUcMZp">30、旧曲独珍爱，置作手机铃。数夕听风雨，喑喑不一鸣。</p>
 <p data-pid="fwmNBWmK">——杜随《杂诗》</p>
 <p data-pid="BJlYQY4V">31、世味如何，问汝尝来，苦抑甜耶？ 忆少年于我，空余惨绿；中年今日，差近寒鸦。如髮青山，窥人柳眼，曾与风尘共一车。寻常处，只身还不死，与未成家。</p>
 <p data-pid="1J0sE8xo">——清河王《沁园春》</p>
 <p data-pid="RqFvlHIB">32、俯仰情无味，爱亦得何欢。僧衫吹月如雪，花下已千年。</p>
 <p data-pid="LaiJNuOT">——清河王《水调歌头》</p>
 <p data-pid="5xav0Sjl">33、久倦市尘嚣，归来听夏蝉。</p>
 <p data-pid="Vh94htYA">——梅疏影《归故山》</p>
 <p data-pid="9xxv1LcS">34、一岁今夜尽，忽如烟花空。天寒但无雪，听此新年钟。</p>
 <p data-pid="9MFOO55k">——杜随《杂诗》</p>
 <p data-pid="lSc8OaoK">35、我有无用树，树此无何乡。其下得寝卧，其侧足徬徨。</p>
 <p data-pid="KvAb55Ic">——杜随《杂诗》</p>
 <p data-pid="p3uwraAK">36、譬如乱涂鸦，一日污一纸。二十九年非，今其等身矣。</p>
 <p data-pid="OZxeWeyY">——杜随《杂诗》</p>
 <p data-pid="I8ovHAVt">37、后会何须约，前尘自可忘。一时同梦寐，万古各参商</p>
 <p data-pid="ttCy816Z">——杜随《失约》</p>
 <p data-pid="yGN4Gtlv">38、斗室得自由，夜深始呼吸。一灯静不言，小窗雨沥沥。</p>
 <p data-pid="AEYFM2Zc">——杜随《杂诗》</p>
 <p data-pid="wLEZgoES">39、举世步如飞，吾行日以缓。倦极憩道旁，野花随风展。</p>
 <p data-pid="4Wxog15z">——杜随《杂诗》</p>
 <p data-pid="nG_y1BoJ">40、高树听晚蝉，但鸣无欢哀。微生有时尽，秋风有时来。</p>
 <p data-pid="3HQC2Nw5">——杜随《杂诗》</p>
 <p data-pid="IMHeBduC">41、顾我一生所遇，二三子、万千悲。</p>
 <p data-pid="D8pgwrG0">——发初覆眉《前调襄州看云》</p>
 <p data-pid="bFJxmf-j">42、晨出一把锁，暮返一盏灯。赁居阁楼上，岑寂似孤僧。言诗太奢侈，远游谢不能。青春梦已远，柴米事相仍。城居真不易，房价日飞腾。</p>
 <p data-pid="T6xOmgEI">——澹九《城居》</p>
 <p data-pid="ySDRElxT">43、大壑如穷宙，应有忘情书。</p>
 <p data-pid="4i547yo_">——蒹葭《水调歌头》</p>
 <p data-pid="XJanWtR0">44、我与麦兜谁更呆，可能俱是错投胎。莫於书觅千锺粟，早被人分九斗才。大世界如大游戏，小人物有小悲哀。都无鱼蛋兼粗面，忽觉火鸡滋味来。</p>
 <p data-pid="asXeyyPm">——杜随《麦兜》</p>
 <p data-pid="aQMHi16I">45、空相忆，桃李又春风。十载江湖心契在，一身踪迹雨声中。何事太匆匆。</p>
 <p data-pid="-1lV6jsF">——如瀟《忆江南》</p>
 <figure data-size="normal">
  <img src="https://picx.zhimg.com/50/v2-c9364d826afccbb198c6a41dc2ad5b8c_720w.jpg?source=1940ef5c" data-caption="" data-size="normal" data-rawwidth="2517" data-rawheight="1304" data-original-token="v2-2982eec66e8f290b27cdf64c66a1b357" data-default-watermark-src="https://pic1.zhimg.com/50/v2-d49610f7b0408a39eb470f5df5f29e2e_720w.jpg?source=1940ef5c" class="origin_image zh-lightbox-thumb" width="2517" data-original="https://pic1.zhimg.com/v2-c9364d826afccbb198c6a41dc2ad5b8c_r.jpg?source=1940ef5c">
 </figure>
 <p data-pid="Bl4-5oyg">46、浮生一夢君同我。都是槐安未醒人。</p>
 <p data-pid="KmyMp8-s">——省吾斋主人《蚂蚁》</p>
 <p data-pid="o3yyqJuT">47、两望苍山残照里，东南行迹由此始。何时踏雪笑归来，吾与吾父皆老矣。</p>
 <p data-pid="0S85KV9d">——薛岩汲《戊子杂诗》</p>
 <p data-pid="TlcmeUdR">48、卿如流水最多情，易起波纹复易平。我是无言河畔木，年轮到死尚分明。</p>
 <p data-pid="5O2nPeAL">——李四维《孤啸集》</p>
 <p data-pid="kIEXVwqR">49、老泪新来少堕尘，经年有憾未逢人。梨花梦里还相告，家在天堂第几门。</p>
 <p data-pid="ERh4hLiM">———种桃道人《写孤雁格以吊亡人李梦唐兄》</p>
 <p data-pid="dc7tCW6x">50、金樽檀板舞衣裳，腐草名园萤火光。何似同时君与我，一生不见不相忘。</p>
 <p data-pid="Z2mfjsR2">———孟依依《步韵酬二兄》</p>
 <p data-pid="98g8CoxN">51、漫说东风度帝居，春阴依旧峭寒初。几回玉殿鸡香暖，十载金台马骨虚。座上簪缨空汉季，人间文字已秦余。惯逢四海为家日，例看丹墀下诏书。</p>
 <p data-pid="oq7FvHgb">———顾青翎《都门春日漫兴》</p>
 <p data-pid="UPu7Yvld">52、我生如魇，我合无光珠蚌敛。我死之年，我是池中素色莲。</p>
 <p data-pid="0NwzhPOW">我曾离去，我入倾城冰冷雨。我欲归来，我与优昙缓缓开。</p>
 <p data-pid="4vMB__K3">——发初覆眉《减字木兰花》</p>
 <p data-pid="Me5WQDrs">53、雪霏霏，春杳杳。一树梅花，一树梅花好。爱惜琼瑶何忍扫。雪满园庭，雪满园庭道。</p>
 <p data-pid="t6bwxp5A">念行人，铺素稿。欲写相思，欲写相思巧。只说梅花将落了。君要归来，君要归来早。</p>
 <p data-pid="KPWyPPec">———孟依依《苏幕遮》</p>
 <p data-pid="7R1By6d9">54、君心如大道，我驻一时间。我心如古寺，君坐已多年。</p>
 <p data-pid="vuSukcr1">———雪泥萍踪《古意》</p>
 <p data-pid="lzUghvrG">55、此去东莱路未荒，拍歌聊遣别离场。幽并气洗千金骨，儿女情添一夜肠。两字持君惟少饮，半生误我是多狂。黉门拾芥应无恙，遮莫栖迟感稻粱。</p>
 <p data-pid="Rorl6Nio">———顾青翎《与韩冰》</p>
 <p data-pid="OxE2rm4r">56、知此无情世，徒然说至情。况君犹客旅，而我未成名。欲与无何与，将行得不行？行时莫回首，恐有泪纵横。</p>
 <p data-pid="qmoQAHEJ">——杜随《杯水集》</p>
 <p data-pid="bRWo9azD">57、孤独生之常，斯语或堪藉。谁为燃一烛，当此秋寒夜。</p>
 <p data-pid="lajeZMvg">——杜随《杂诗》</p>
 <p data-pid="Ye5mZm9l">58、心灯已似风灯冷，绝望终从希望生。</p>
 <p data-pid="_xV4YDj3">———水沉烟《鹧鸪天》</p>
 <p data-pid="oAJWjlE1">59、疑是流云别样裁，也无形迹与人猜。不须蜂蝶频频顾，只向春风淡淡开。</p>
 <p data-pid="-naRQZJ8">———孟依依《叠韵再咏玉兰》</p>
 <p data-pid="3IqR43HP">60、颇念夙昔友，风尘各在途。素衣已化缁，素心复何如</p>
 <p data-pid="a_Pwxhlf">——杜随《杂诗》</p>
 <p data-pid="sGDvqedC">61、归来守贫贱，别去隔相思。世事人无奈，君心我自知。</p>
 <p data-pid="o4n-Jttz">——吴季玄《拟古诀别辞》</p>
 <p data-pid="QWxbDY47">62、小红初褪露华枝，如有深心未备知。珍重余青春在眼，平生略不负相思。</p>
 <p data-pid="D7VcHVlm">——吴季玄《瓶花谢矣》</p>
 <p data-pid="kbJWGNAl">63、信知儿女情如蛊，已入膏肓休再论。杯鸩何辞同一饮，此生不负美人恩。</p>
 <p data-pid="b4Ai8GPX">——吴季玄《缄书口占》</p>
 <p data-pid="a0HZ9vwT">64、春过如翼岂重陈，味到沧桑杂苦辛</p>
 <p data-pid="4idexSGJ">——军持《礼堂见示强邨老人题海绡楼影件用康侯韵》</p>
 <p data-pid="fsYqWyg-">65、拂罢淄衣此日轻，归来直向栗溪行。青山如故先迎我，到处秋华白露生。</p>
 <p data-pid="nWRUJkbd">——青弦《香炉山》</p>
 <p data-pid="jbuwySiz">66、城邑熙熙近海崖。烟云磨洗古繁华。遍街犹种刺桐花。</p>
 <p data-pid="wOf-KJ9b">客未来时春已老。风将过处雨初斜。人间各自记生涯。</p>
 <p data-pid="1ylC7CLp">——吴季玄《浣溪沙》</p>
 <p data-pid="eG2XZkvM">67、蝶舞平坡，禽翔止水，长郊晓日明霞。过马流云，穹庐乍现人家。东翁不扫庭前萚，任春风、长在梨花。转灵山，晚景分灯，暮色藏鸦。 闲寻故旧庄门外，便轻呼表字，暗整肩纱。见也惊心，年来感事纷拿。还教戴月巡江去、小舷窗、听断琵琶。立多时，思到荆妻，有泪悬麻。</p>
 <p data-pid="6MG5haUx">———种桃道人《高阳台 患癌有记》</p>
 <p data-pid="ltcOWPwj">68、自下吴江一梦遥，梅花竹影旧亭皋。小楼无寐停寒雨，半月如冰上石桥。</p>
 <p data-pid="aSNzVWKv">———种桃道人《又过垂虹》</p>
 <p data-pid="FoEkVpCc">69、泉台纵有翰林封，终是阎君勤笔工。撇此诗囊无债累，何方做鬼不从容。</p>
 <p data-pid="yudlC3rV">———种桃道人《自寿》</p>
 <p data-pid="qk1pQA_w">70、风怀郁郁守苍苔，不遇奇缘不肯开。为报美人多眷顾，一宵吐尽一生才。</p>
 <p data-pid="Jrl0J3Qw">———李梦唐《昙花》</p>
 <p data-pid="whDGlTwg">71、万里寻春到海涯，开元寺外访君家。行尽鲤城人不识，相迎只有刺桐花。</p>
 <p data-pid="HbgIugNX">———李梦唐《泉州避寒寄香港友人》</p>
 <p data-pid="H_Ip0hIa">72、美酒烟花贺四邻，举杯应道未归人。谁知此夜他乡客，犹自沉疴瞒老亲。</p>
 <p data-pid="KQm-tbtj">———李梦唐《除夜思亲》</p>
 <p data-pid="dmvqdxh9">73、何事看花到佛前，春风有力破禅关。江郎词笔今萧瑟，尚可从君赋牡丹。</p>
 <p data-pid="54VJs9tH">———李梦唐《与孟依依约赋戒台寺牡丹时方暮春花谢殆尽先成三章以寄》</p>
 <p data-pid="wg-seSj-">74、昔着牛仔裤，三月懒换洗。今偶忘梳头，久对车窗理。</p>
 <p data-pid="GztCVRqB">——杜随《杂诗》</p>
 <p data-pid="e_7CK8R_">75、家国沧桑陌上尘，三生书剑与瑶琴。新诗写罢无由寄，今世公卿不解吟。</p>
 <p data-pid="YX94_Ip7">———李梦唐《今世》</p>
 <p data-pid="SDxE5ALU">76、我忧今世君忘我，君嘱来生我嫁君。今世不遗兰芷珮，来生犹系绿罗裙。已归复顾垂红泪，方聚旋分散彩云。恐有情深人薄寿，谁能陌路哭新坟。</p>
 <p data-pid="Fu7IZwst">———孟依依《我忧》</p>
 <p data-pid="b4lW7yux">77、长车鸣夜过江桥。杯酒客魂销。繁灯细雨，萤窗旧梦，一地碎琼瑶。青衿红伞花光映，采采忆蘅皋。此夜归人，当年游女，木叶走波涛。</p>
 <p data-pid="BHz3WKs7">———李子《少年游 车过武汉长江大桥》</p>
 <p data-pid="3N_kUPUp">78、生活原来亦简单。非关梦远与灯阑。驱驰地铁东西线，俯仰薪金上下班。无一病，有三餐。足堪亲友报平安。偏生滋味还斟酌，为择言辞久默然。</p>
 <p data-pid="FcLitYal">———李子《鹧鸪天》</p>
 <p data-pid="-IwRJvN0">79、大城灯火夜缤纷。我是不归人。浅歌深醉葡萄盏，吧台畔、君且沉沦。莫问浮萍身世，某年某地乡村。梦痕飘渺黑皮裙。梦醒又清晨。断云残雨青春里，赌多少、幻海温存。一霎烟花记忆，一生陌路红尘。</p>
 <p data-pid="my7YJpHk">———李子《风入松 出台小姐》</p>
 <p data-pid="JVoGULia">80、流云长带远山痴。心事畏人知。黄梅雨下，白茅风里，衣袂少年时。只今杯酒长安老，赢得是谈资。花讯倾城，歌楼傍月，灯火夜驰驰。</p>
 <p data-pid="uuRGEhJ-">———李子《少年游》</p>
 <p data-pid="e1xz8nIj">81、灯火长安街晚，瞥过青花纸伞。或我不能逢，逢我去年人面。三愿，三叹，与子宛如初见。</p>
 <p data-pid="bVa4P-Il">——发初覆眉《如梦令》</p>
 <p data-pid="9HhcErIm">82、不许瘦相辞，夜发深深雪。借得疏疏一段香，岂必输他雪。</p>
 <p data-pid="qK4ueqry">无那负春恩，吹作风前雪。陌上何人缓缓归，说此花中雪。</p>
 <p data-pid="IAE9rKpi">——发初覆眉《卜算子 咏梅》</p>
 <p data-pid="UlN9fIi2">83、摩挲风雨久停杯，萧索江湖忆几回。坐到多情成静峙，华年如夜正倾颓。</p>
 <p data-pid="Jf-WNCgx">——发初覆眉《夜坐口占》</p>
 <p data-pid="BBVkTdRW">84、重逢未若不重逢。余生都可论，俯仰利名中。</p>
 <p data-pid="f1y9A_-l">——胡兄《临江仙》</p>
 <p data-pid="divJOeRO">85、重来我亦为行人，长忘曾经过此门。去岁相思见在身，那年春，除却花开不是真。</p>
 <p data-pid="vXjkcMme">——发初覆眉《忆王孙 崔护》</p>
 <p data-pid="kpnzSYt-">86、落花时节不逢君，空捻空枝空倚门。空著眉间淡淡痕，那年春，记得儿家字阿莼。</p>
 <p data-pid="fJXqJxYg">——发初覆眉《忆王孙 桃花女》</p>
 <p data-pid="qj8Xnd9d">87、等闲烟雨送黄昏，谁是飞红旧主人？也作悠扬陌上尘，那年春，我与春风错一门。</p>
 <p data-pid="kADO__7O">——发初覆眉《忆王孙 桃花》</p>
 <p data-pid="k3XQ1iWX">88、垂目参生死，拈花法自然。眼前不见见何难。混沌凿开不碍水涵天。 百岁闲供病，恒沙暂结缘。来途去路两头宽。小坐无边风月入中年。</p>
 <p data-pid="1bOflWeB">———孟依依《南歌子》</p>
 <p data-pid="uMgLa8vp">89、对影车窗索梦痕，寒灯四面种愁根。飘零瞬息因言谶，落魄经年匪我身。</p>
 <p data-pid="MUtqmNcd">风衣敛，落缁尘。微茫旧事剩谁温。信君曾许春光诺，原是春光负一人。</p>
 <p data-pid="VFJ8X27w">———郑焯行《鹧鸪天》</p>
 <p data-pid="q0jP75Bw">90、云拥雾涌渔船晓，雨笠蓑衣早。江鸥掠影水闲流，信手摇舟误入武陵秋。</p>
 <p data-pid="tYLv3pJk">烟云似梦空回首，浩叹金弋锈。从今后就月将花，把那功名弃在帝王家。</p>
 <p data-pid="c8K6u3wQ">———帘影染笛《虞美人》</p>
 <p data-pid="mU4QdoP8">注：除《围炉夜话》一则，白玉蟾一句，其余俱为今人所作。李梦唐于16年去世，种桃道人于18年2月去世。</p>
 <p data-pid="gCiy2Fyh">侵删。</p>
 <p data-pid="S38iC8mQ">希望大家好好读读这些诗词，在诗词日益小众的今天，仍然有人可以写出好诗词。</p>
 <p data-pid="yI0g1rJa">人或许会死，但是这些诗词不会。</p>
 <p data-pid="uhrAeI3U">希望更多的人能看到这些诗词。</p>
 <p data-pid="UL8DeWAN">调整了一些诗词的顺序，免得很多人只看到杜随，之后的诗词就没耐心看了,中间插了张图片，免得看的太累。。。。</p>
 <p class="ztext-empty-paragraph"><br></p>
 <hr>
 <p data-pid="cmBNpnuw">有朋友私信说链接放评论区，很多人看不到。我把它放答案里吧。</p>
 <p data-pid="Py60t7iu">有人要看杜随的诗，我选取了杜随诗词四十首，部分附短评。没有全选，只选了我觉得好的。我不是专业的，不要喷我。我瞎说，你瞎看。</p>
 <p data-pid="NdBF3R3_">杜随诗词集 - 酒痕的文章 - 知乎</p><a href="https://zhuanlan.zhihu.com/p/62930511" data-draft-node="block" data-draft-type="link-card" data-image="https://pic4.zhimg.com/v2-9b1caa706a1527b2cfbd5fd4ef32a617_180x120.jpg" data-image-width="1024" data-image-height="582" class="internal">酒痕：杜随诗词集</a>
 <p data-pid="vcG7KIpT">你可能还喜欢：</p><a href="https://www.zhihu.com/question/330672622/answer/817382586" data-draft-node="block" data-draft-type="link-card" class="internal">有哪些超级棒的诗句？</a><a href="https://www.zhihu.com/question/344547100/answer/821009065" data-draft-node="block" data-draft-type="link-card" class="internal">有哪些诗词让人感到特别孤独？</a><a href="https://www.zhihu.com/question/334282916/answer/853751656" data-draft-node="block" data-draft-type="link-card" class="internal">有哪些一眼就惊艳到你的短句？</a>
 <p></p>
</body>