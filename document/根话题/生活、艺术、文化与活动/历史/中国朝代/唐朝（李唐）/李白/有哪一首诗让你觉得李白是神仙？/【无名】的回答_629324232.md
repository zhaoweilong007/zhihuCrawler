# 有哪一首诗让你觉得李白是神仙？
- 点赞数：10642
- 更新时间：2019年03月22日11时43分01秒
- 回答url：https://www.zhihu.com/question/311050949/answer/629324232
<body>
 <p data-pid="lCX3Ku_Z">肯定是《经乱离后天恩流夜郎忆旧游书怀赠江夏韦太守良宰》呀！！！！</p>
 <p data-pid="P2haAMXH">天上白玉京,十二楼五城.（仙人抚我顶,结发受长生.）</p>
 <p data-pid="AMyoedwg">误逐世间乐,颇穷理乱情.九十六圣君,浮云挂空名.</p>
 <p data-pid="dduNcn7r">天地赌一掷,未能忘战争.试涉霸王略,将期轩冕荣.</p>
 <p data-pid="RQKNZxt7">时命乃大谬,弃之海上行.学剑翻自哂,为文竟何成.</p>
 <p data-pid="m31G--0O">剑非万人敌,文窃四海声.儿戏不足道,五噫出西京.</p>
 <p data-pid="pwcejYKd">临当欲去时,慷慨泪沾缨.叹君倜傥才,标举冠群英.</p>
 <p data-pid="FtSIWHUJ">开筵引祖帐,慰此远徂征.鞍马若浮云,送余骠骑亭.</p>
 <p data-pid="ZlRCvIW2">歌钟不尽意,白日落昆明.十月到幽州,戈鋋若罗星.</p>
 <p data-pid="btYIHYHs">君王弃北海,扫地借长鲸.呼吸走百川,燕然可摧倾.</p>
 <p data-pid="A90AzUrn">心知不得语,却欲栖蓬瀛.弯弧惧天狼,挟矢不敢张.</p>
 <p data-pid="fTEKVkef">揽涕黄金台,呼天哭昭王.无人贵骏骨,騄耳空腾骧.</p>
 <p data-pid="kl00rjaY">乐毅倘再生,于今亦奔亡.蹉跎不得意,驱马还贵乡.</p>
 <p data-pid="VKkps7G0">逢君听弦歌,肃穆坐华堂.百里独太古,陶然卧羲皇.</p>
 <p data-pid="_Hu7bf2u">征乐昌乐馆,开筵列壶觞.贤豪间青娥,对烛俨成行.</p>
 <p data-pid="mXtucCdy">醉舞纷绮席,清歌绕飞梁.欢娱未终朝,秩满归咸阳.</p>
 <p data-pid="qfK2nAdb">祖道拥万人,供帐遥相望.一别隔千里,荣枯异炎凉.</p>
 <p data-pid="jNgsiezS">炎凉几度改,九土中横溃.汉甲连胡兵,沙尘暗云海.</p>
 <p data-pid="HgKROZsi">草木摇杀气,星辰无光彩.白骨成丘山,苍生竟何罪.</p>
 <p data-pid="beZCLefN">函关壮帝居,国命悬哥舒.长戟三十万,开门纳凶渠.</p>
 <p data-pid="nJVcRrQd">公卿如犬羊,忠谠醢与菹.二圣出游豫,两京遂丘墟.</p>
 <p data-pid="uSdsDsAd">帝子许专征,秉旄控强楚.节制非桓文,军师拥熊虎.</p>
 <p data-pid="C4RMtdaP">人心失去就,贼势腾风雨.惟君固房陵,诚节冠终古.</p>
 <p data-pid="2quiammf">仆卧香炉顶,餐霞漱瑶泉.门开九江转,枕下五湖连.</p>
 <p data-pid="vozKjfV4">半夜水军来,浔阳满旌旃.空名适自误,迫胁上楼船.</p>
 <p data-pid="lry4ynpP">徒赐五百金,弃之若浮烟.辞官不受赏,翻谪夜郎天.</p>
 <p data-pid="dPr6-dbU">夜郎万里道,西上令人老.扫荡六合清,仍为负霜草.</p>
 <p data-pid="-v-OtnQI">日月无偏照,何由诉苍昊.良牧称神明,深仁恤交道.</p>
 <p data-pid="hHkNbJvU">一忝青云客,三登黄鹤楼.顾惭祢处士,虚对鹦鹉洲.</p>
 <p data-pid="IaYackaY">樊山霸气尽,寥落天地秋.江带峨眉雪,川横三峡流.</p>
 <p data-pid="pf8OGpwF">万舸此中来,连帆过扬州.送此万里目,旷然散我愁.</p>
 <p data-pid="NdWTfu0z">纱窗倚天开,水树绿如发.窥日畏衔山,促酒喜得月.</p>
 <p data-pid="RPOzgIzd">吴娃与越艳,窈窕夸铅红.呼来上云梯,含笑出帘栊.</p>
 <p data-pid="X_JJlG-4">对客小垂手,罗衣舞春风.宾跪请休息,主人情未极.</p>
 <p data-pid="7OtchIwi">览君荆山作,江鲍堪动色.清水出芙蓉,天然去雕饰.</p>
 <p data-pid="nb414dJC">逸兴横素襟,无时不招寻.朱门拥虎士,列戟何森森.</p>
 <p data-pid="haStsP-N">剪凿竹石开,萦流涨清深.登台坐水阁,吐论多英音.</p>
 <p data-pid="K8707HIR">片辞贵白璧,一诺轻黄金.谓我不愧君,青鸟明丹心.</p>
 <p data-pid="iYqlCnlV">五色云间鹊,飞鸣天上来.传闻赦书至,却放夜郎回.</p>
 <p data-pid="vC-YZ5ne">暖气变寒谷,炎烟生死灰.君登凤池去,忽弃贾生才.</p>
 <p data-pid="_G_FrvLl">桀犬尚吠尧,匈奴笑千秋.中夜四五叹,常为大国忧.</p>
 <p data-pid="3VtVd4Fs">旌旆夹两山,黄河当中流.连鸡不得进,饮马空夷犹.</p>
 <p class="ztext-empty-paragraph"><br></p>
 <p data-pid="VIzWJqgH">安得羿善射,一箭落旄头.</p>
 <p data-pid="gBGXa18d">天上白玉京：白玉京拥有至高无上的权力；</p>
 <p data-pid="t2H-dEDh">五楼十二城：12城就是12堂；</p>
 <p data-pid="sKHQcfx2">仙人抚我顶：曾受过高人指点,智慧大增；</p>
 <p data-pid="GkjbnvIL">结发受长生：仙人曾经教授过其长生秘诀.</p>
</body>