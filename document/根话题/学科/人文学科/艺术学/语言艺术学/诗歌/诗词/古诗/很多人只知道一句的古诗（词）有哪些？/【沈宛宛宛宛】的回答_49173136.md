# 很多人只知道一句的古诗（词）有哪些？
- 点赞数：5700
- 更新时间：2015年07月03日09时21分46秒
- 回答url：https://www.zhihu.com/question/28594837/answer/49173136
<body>
 <p data-pid="VLhaOL-U">【6.6日更（末尾）】</p>
 <p data-pid="KMmvWXHo">更新，并应大家要求补全全诗/词。</p>
 <p data-pid="inzHQufL">这个答案被收藏了700+，赞了400+，这样真的好吗，背个古诗不需要私藏啦，请用赞砸死我不要羞涩么么哒~~</p>
 <p data-pid="MskqDFcG">——————</p>
 <p data-pid="5RfFZS4O">昔日戏言身后事，今朝都到眼前来。</p>
 <p data-pid="dOrV6ENz">衣裳已施行看尽，针线犹存未忍开。</p>
 <p data-pid="LE5pVOMX">尚想旧情怜婢仆，也曾因梦送钱财。</p>
 <p data-pid="gMBk6Ql2">诚知此恨人人有，<b>贫贱夫妻百事哀。</b></p>
 <p data-pid="NJ3BvQ5z">（唐·元稹《遣悲怀·其二》）</p>
 <p data-pid="9t49rmAb">花褪残红青杏小。燕子飞时，绿水人家绕。枝上柳绵吹又少。<b>天涯何处无芳草。</b></p>
 <p data-pid="1wsJuTu5">墙里秋千墙外道。墙外行人，墙里佳人笑。笑渐不闻声渐悄，<b>多情却被无情恼。</b></p>
 <p data-pid="2xdSjy6X">（宋·苏轼《蝶恋花·春景》)</p>
 <p data-pid="nRVEuYb9">缺月挂疏桐，漏断人初静。谁见幽人独往来，缥缈孤鸿影。</p>
 <p data-pid="4MFAtDSe">惊起却回头，有恨无人省。<b>拣尽寒枝不肯栖，</b><b>寂寞沙洲冷。</b></p>
 <p data-pid="1VeSzqlp">（宋·苏轼《卜算子》)</p>
 <p data-pid="ek3AM0af">色不迷人人自迷，<b>情人眼里出西施。</b></p>
 <p data-pid="aVRtfcpG"><b>有缘千里来相会，</b>三笑徒然当一痴。</p>
 <p data-pid="MkRyAUP7">（清·黄増《集杭州俗语诗》 ）</p>
 <p data-pid="ZD_d_sIU"><b>曾经沧海难为水，除却巫山不是云。</b></p>
 <p data-pid="9XV-YV_l">取次花丛懒回顾，半缘修道半缘君。</p>
 <p data-pid="PtDuhGbS">（唐·元稹《离思·其四》）</p>
 <p data-pid="xtVagQpT"><b>善恶到头终有报，</b>只争来早与来迟。</p>
 <p data-pid="utOHyPWu">（明代编写的道家儿童启蒙书目《增广贤文》）</p>
 <p data-pid="2EyTw95N">谁念西风独自凉？萧萧黄叶闭疏窗，沉思往事立残阳。</p>
 <p data-pid="K11hNa92">被酒莫惊春睡重，赌书消得泼茶香，<b>当时只道是寻常。</b></p>
 <p data-pid="eS2aXX3y">（清·纳兰容若《浣溪沙》）</p>
 <p data-pid="KeiN869a">天子重英豪，文章教尔曹。</p>
 <p data-pid="yCigapUe"><b>万般皆下品，惟有读书高。</b></p>
 <p data-pid="sD4JEQVr">少小须勤学，文章可立身。</p>
 <p data-pid="fw5cve_O">满朝朱紫贵，尽是读书人。</p>
 <p data-pid="maoKaMVB">学问勤中得，萤窗万卷书。</p>
 <p data-pid="ELkZAXDb">三冬今足用，谁笑腹空虚。</p>
 <p data-pid="yZu4VS5T">自小多才学，平生志气高。</p>
 <p data-pid="KOSdxc2D">别人怀宝剑，我有笔如刀。</p>
 <p data-pid="tFbJjhui">朝为田舍郎，暮登天子堂。</p>
 <p data-pid="kdQ0SvX9"><b>将相本无种，男儿当自强。</b></p>
 <p data-pid="07IqCJ3R">学乃身之宝，儒为席上珍。</p>
 <p data-pid="odXCNSjs">君看为宰相，必用读书人。</p>
 <p data-pid="us5zRcyV">莫道儒冠误，诗书不负人。</p>
 <p data-pid="V_JdqvsD">达而相天下，穷则善其身。</p>
 <p data-pid="3HtW6CB_">遗子满赢金，何如教一经。</p>
 <p data-pid="iTBEJWx0">姓名书锦轴，朱紫佐朝廷。</p>
 <p data-pid="QRLyic61">古有千文义，须知学后通。</p>
 <p data-pid="S-WOjp9a">圣贤俱间出，以此发蒙童。</p>
 <p data-pid="0iEx99No">神童衫子短，袖大惹春风。</p>
 <p data-pid="-mbhHSOd">未去朝天子，先来谒相公。</p>
 <p data-pid="CX4nS7CZ">大比因时举，乡书以类升。</p>
 <p data-pid="qgd0VtXD">名题仙桂籍，天府快先登。</p>
 <p data-pid="OtaBPUSt">喜中青钱选，才高压众英。</p>
 <p data-pid="shzbxMfN">萤窗新脱迹，雁塔早题名。</p>
 <p data-pid="fKMEM_GE">年少初登第，皇都得意回。</p>
 <p data-pid="oOXop2BB">禹门三汲浪，平地一声雷。</p>
 <p data-pid="NKfN_SqC">一举登科日，双亲未老时。</p>
 <p data-pid="Sz66b4D0">锦衣归故里，端的是男儿。</p>
 <p data-pid="IYQtzzy0">玉殿传金榜，君恩赐状头。</p>
 <p data-pid="xyLaBWJ4">英雄三百辈，随我步瀛洲。</p>
 <p data-pid="4c6UDyDy">慷慨丈夫志，生当忠孝门。</p>
 <p data-pid="SVcUWHrw">为官须作相，及第必争先。</p>
 <p data-pid="aWReyyy4">宫殿岧峣耸，街衢竞物华。</p>
 <p data-pid="taXHeWVs">风云今际会，千古帝王家。</p>
 <p data-pid="5GdFJn8t">日月光天德，山河壮帝居。</p>
 <p data-pid="CmioksHc">太平无以报，愿上万言书。</p>
 <p data-pid="a_5HvYkz"><b>久旱逢甘霖，他乡遇故知。</b></p>
 <p data-pid="Xvb97Qpz"><b>洞房花烛夜，金榜题名时。</b></p>
 <p data-pid="lgqSWrH9">土脉阳和动，韶华满眼新。</p>
 <p data-pid="CvUZBgNO">一枝梅破腊，万象渐回春。</p>
 <p data-pid="EK-OSOMp">柳色侵衣绿，桃花映酒红。</p>
 <p data-pid="-6brPTRv">长安游冶子，日日醉春风。</p>
 <p data-pid="T9SFOhlb">淑景余三月，莺花已半稀。</p>
 <p data-pid="oZELGGDi">欲沂谁氏子，三叹咏而归。</p>
 <p data-pid="T6U2Cmkt">数点雨余雨，一番寒食寒。</p>
 <p data-pid="0fMdLL9c">杜鹃花发处，血泪染成丹。</p>
 <p data-pid="mrnyJvrB">春到清明好，晴添锦绣文。</p>
 <p data-pid="HmHkxTfz">年年当此节，底事雨纷纷。</p>
 <p data-pid="sqfVBT5L">风阁黄昏雨，开轩纳晚凉。</p>
 <p data-pid="rya8sIUV">月华当户白，何处递荷香。</p>
 <p data-pid="Sz4FOJQc">漏尽金风冷，堂虚玉露清。</p>
 <p data-pid="il6CKG6x">穷经谁氏子，独坐对寒檠。</p>
 <p data-pid="uDsAcr_E">秋景今宵半，天高月倍明。</p>
 <p data-pid="cVF9o52l">南楼谁宴赏，丝竹奏清音。</p>
 <p data-pid="DWGOEcdc">一雨初收霁，金风特送凉。</p>
 <p data-pid="ayNbpIOj">书窗应自爽，灯火夜偏长。</p>
 <p data-pid="ifdocTv1">庭下陈瓜果，云端望彩车。</p>
 <p data-pid="vB6zJUkG">争如郝隆子，只晒腹中书。</p>
 <p data-pid="1gKU2c6G">九日龙山饮，黄花笑逐臣。</p>
 <p data-pid="IeGnOxau">醉看风落帽，舞爱月留人。</p>
 <p data-pid="0RVt_l9q">昨日登高罢，今朝再举觞。</p>
 <p data-pid="oSq5nPPn">菊花何太苦，遭此两重阳。</p>
 <p data-pid="oJOISgPq">北帝方行令，天晴爱日和。</p>
 <p data-pid="OtatthFW">农工新筑土，共庆纳嘉禾。</p>
 <p data-pid="kzk2aoZH">帘外三竿日，新添一线长。</p>
 <p data-pid="WtPWSd9Q">登台观气象，云物喜呈祥。</p>
 <p data-pid="VDXGoy2F">时值嘉平候，年华又欲催。</p>
 <p data-pid="3xhMEcsD">江南先得暖，梅蕊已先开。</p>
 <p data-pid="3yoZPa-a">冬季更筹尽，春随斗柄回。</p>
 <p data-pid="tWuyypzU">寒暄一夜隔，客髯两年催。</p>
 <p data-pid="FP8ZBa55">解落三秋叶，能开二月花。</p>
 <p data-pid="aH6lvOk3">过江千尺浪，入竹万杆斜。</p>
 <p data-pid="0MWGHTf7">人在艳阳中，桃花映面红。</p>
 <p data-pid="4j3mBTIE">年年二三月，底事笑春风。</p>
 <p data-pid="bk2WsL6Y">院落沉沉晓，花开白雪香。</p>
 <p data-pid="JCUH_cr6">一枝轻带雨，泪湿贵妃妆。</p>
 <p data-pid="YwGxm4pj">枝缀霜葩白，无言笑晓风。</p>
 <p data-pid="HOpr78QW">清芳谁是侣，色间小桃红。</p>
 <p data-pid="l8zauhz3">倾国姿容别，多开富贵家。</p>
 <p data-pid="OcNXwp0B">临轩一赏后，轻薄万千花。</p>
 <p data-pid="Hi6TtGn2">墙角一枝梅，凌寒独自开。</p>
 <p data-pid="cDJiLMrW">遥知不是雪，惟有暗香来。</p>
 <p data-pid="mhFUgJNb">柯干如金石，心坚耐岁寒。</p>
 <p data-pid="Ks59aSGn">平生谁结友，宜共竹松看。</p>
 <p data-pid="5o_6fRgD">居可无君子，交情耐岁寒。</p>
 <p data-pid="fTfqRBAQ">春风频动处，日日报平安。</p>
 <p data-pid="A2lgWKTA">春水满泗泽，夏云多奇峰。</p>
 <p data-pid="j4VD-A2r">秋月扬明辉，冬岭秀孤松。</p>
 <p data-pid="C0YIlPPI">诗酒琴棋客，风花雪月天。</p>
 <p data-pid="sQoVJNaP">有名闲富贵，无事散神仙。</p>
 <p data-pid="SfH-SZ4U">道院迎仙客，书堂隐相儒。</p>
 <p data-pid="H_KZ5QS2">庭裁栖凤竹，池养化龙鱼。</p>
 <p data-pid="GHIhbBTy">春游芳草地，夏赏绿荷池。</p>
 <p data-pid="AbuVL914">秋饮黄花酒，冬吟白雪诗。</p>
 <p data-pid="RESe5Ii8">（宋·汪洙《神童诗》）</p>
 <p data-pid="cCPkTsGk">绿水青山枉自多，华佗无奈小虫何！</p>
 <p data-pid="9AekEJeE">千村薜荔人遗矢，万户萧疏鬼唱歌。</p>
 <p data-pid="CtxPvdIY"><b>坐地日行八万里，</b>巡天遥看一千河。</p>
 <p data-pid="u_hY2nBS">牛郎欲问瘟神事，一样悲欢逐逝波。</p>
 <p data-pid="RDRPYxo2">（毛泽东《送瘟神·其一》）</p>
 <p data-pid="7puhDO9k">犬吠水声中，桃花带雨浓。</p>
 <p data-pid="veFCcBIU"><b>树深时见鹿，</b>溪午不闻钟。</p>
 <p data-pid="yMkrBuzc">野竹分青霭，飞泉挂碧峰。</p>
 <p data-pid="uPxT01To">无人知所去，愁倚两三松。</p>
 <p data-pid="g6K4OG9u">（唐·李白《访戴天山道士不遇》）</p>
 <p data-pid="GlRPm3LH"><b>屋漏偏逢连夜雨，</b>船迟又遇打头风。·</p>
 <p data-pid="9tVsRrBL">（明·冯梦龙《醒世恒言》）（白话短篇笔记集）</p>
 <p data-pid="MiRPLVdR">茂陵刘郎秋风客，夜闻马嘶晓无迹。</p>
 <p data-pid="ECOU8GIt">画栏桂树悬秋香，三十六宫土花碧。</p>
 <p data-pid="zflJeViE">魏官牵车指千里，东关酸风射眸子。</p>
 <p data-pid="QxDyx9oN">空将汉月出宫门，忆君清泪如铅水。</p>
 <p data-pid="AwYyYOnZ">衰兰送客咸阳道，<b>天若有情天亦老。</b></p>
 <p data-pid="SX7mrwrO">携盘独出月荒凉，渭城已远波声小。</p>
 <p data-pid="1K5CcWj5">（唐·李贺《金铜仙人辞汉歌》）</p>
 <p data-pid="zk3Dmduq">待到秋来九月八，我花开后百花杀。</p>
 <p data-pid="c-f6K4dC">冲天香阵透长安，<b>满城尽带黄金甲。</b></p>
 <p data-pid="tAqC_SSH">（唐·黄巢《不第后赋菊》）</p>
 <p data-pid="KYpcVK5d"><b>人生若只如初见</b>，何事秋风悲画扇。</p>
 <p data-pid="P3T_-_c3">等闲变却故人心，却道故人心易变。</p>
 <p data-pid="pPFKM8tJ">骊山语罢清宵半，泪雨霖铃终不怨。</p>
 <p data-pid="a6QTIGXG">何如薄幸锦衣郎，比翼连枝当日愿。</p>
 <p data-pid="JDvp-zmE">（清·纳兰容若《木兰花令·拟古决绝词》）</p>
 <p data-pid="6G0GxTZi">粗缯大布裹生涯，<b>腹有诗书气自华。</b></p>
 <p data-pid="ty9s_2um">厌伴老儒烹瓠叶，强随举子踏槐花。</p>
 <p data-pid="j9PUJ-5d">囊空不办寻春马，眼乱行看择婿车。</p>
 <p data-pid="-FZpogjK">得意犹堪夸世俗，诏黄新湿字如鸦。</p>
 <p data-pid="Ggrt17JA">（宋·苏轼《和董传留别》）</p>
 <p data-pid="P60KtxFS">挽弓当挽强，用箭当用长。</p>
 <p data-pid="_iKZambw">射人先射马，<b>擒贼先擒王。</b></p>
 <p data-pid="JOH3y9uk">杀人亦有限，列国自有疆。</p>
 <p data-pid="5Uy_RbsD">苟能制侵陵，岂在多杀伤。</p>
 <p data-pid="Ihfwx1JA">（唐·杜甫《前出塞·其六》）</p>
 <br>
 <p data-pid="W3GAJLUJ">不论平地与山尖，无限风光尽被占。</p>
 <p data-pid="k1ZUDdm0">采得百花成蜜后，<b>为谁辛苦为谁甜？</b></p>
 <p data-pid="0tHOOEeI">（唐·罗隐《蜂》）</p>
 <p data-pid="YK4UXR6x"><b>近水楼台先得月，</b>向阳花木易为春。</p>
 <p data-pid="Xe8kwK51">（宋·俞文豹《清夜录》）</p>
 <p data-pid="Q6Kvnt2U">樽前拟把归期说，欲语春容先惨咽。</p>
 <p data-pid="I5Z9EzA8"><b>人生自是有情痴，此恨不关风与月。</b></p>
 <p data-pid="tUmkets5">离歌且莫翻新阙，一曲能教肠寸结。</p>
 <p data-pid="4QUHdEAO">直须看尽洛城花，始共春风容易别。</p>
 <p data-pid="StsPGChO">（宋·欧阳修《玉楼春》）</p>
 <p data-pid="UxSehqP6">丞相祠堂何处寻，锦官城外柏森森。</p>
 <p data-pid="P_SJ-Wbl">映阶碧草自春色，隔叶黄鹂空好音。</p>
 <p data-pid="dR5LW1AX">三顾频烦天下计，两朝开济老臣心。</p>
 <p data-pid="VrTMyIyj"><b>出师未捷身先死，长使英雄泪满襟。</b></p>
 <p data-pid="jEEkIdva">（唐·杜甫《蜀相》）</p>
 <p data-pid="dqUA6gcx">君知妾有夫，赠妾双明珠。</p>
 <p data-pid="nY4UHBOw">感君缠绵意，系在红罗襦。</p>
 <p data-pid="SImQdRGQ">妾家高楼连苑起，良人执戟明光里。</p>
 <p data-pid="VFjKge0e">知君用心如日月，事夫誓拟同生死。</p>
 <p data-pid="-VCyEh8Z">还君明珠双泪垂，<b>恨不相逢未嫁时。</b></p>
 <p data-pid="OPZEhaZd">（唐·张籍《节妇吟》）</p>
 <p data-pid="I2l7Cde0"><b>春宵一刻值千金，</b>花有清香月有阴。</p>
 <p data-pid="mCUvlBiU">歌管楼台声细细，秋千院落夜沉沉。</p>
 <p data-pid="k2g1Mi_O">（宋·苏轼的《春宵》）</p>
 <p data-pid="0y-rCXTB">————————</p>
 <p data-pid="PNAbL9mI">5.28日</p>
 <p data-pid="Zhb5npyH">知友在评论中添加的一句：</p>
 <p data-pid="PL1ujiWq">殚竭心力终为子，<b>可怜天下父母心。</b></p>
 <p data-pid="17YMREyE">（慈禧，书于其母七十大寿）</p>
 <p data-pid="ZK85sZjm">————————</p>
 <p data-pid="f7_gYCl4">6.6日更新</p>
 <p data-pid="9SI83Ccw">誓扫匈奴不顾身，五千貂锦丧胡尘。</p>
 <p data-pid="UhTdyZTH">可怜无定河边骨，<b>犹是春闺梦里人！</b></p>
 <p data-pid="NQQlWN_U">（唐·陈陶《陇西行四首·其二》）</p>
 <p data-pid="pSOHXrYI">长安回望绣成堆，山顶千门次第开。</p>
 <p data-pid="Ea4ubzN4"><b>一骑红尘妃子笑，</b>无人知是荔枝来。</p>
 <p data-pid="DAEdSEk8">（唐·杜牧《过华清宫绝句》）</p>
 <br>
 <p data-pid="6ZU3kHTf">重帏深下莫愁堂，卧后清宵细细长。</p>
 <p data-pid="Ak1nRkVS">神女生涯原是梦，小姑居处本无郎。</p>
 <p data-pid="dDPFBQ6f">风波不信菱枝弱，月露谁教桂叶香。</p>
 <p data-pid="o8jtHzbi"><b>直道相思了无益，</b>未妨惆怅是清狂。</p>
 <p data-pid="bjjbTWwx">（唐·李商隐《无题·重帏深下莫愁堂》）</p>
 <br>
 <p data-pid="C4ISdfTQ">为人性僻耽佳句，<b>语不惊人死不休。</b></p>
 <p data-pid="B19PF6RW">老去诗篇浑漫与，春来花鸟莫深愁。</p>
 <p data-pid="KE3LdN-M">新添水槛供垂钓，故着浮槎替入舟。</p>
 <p data-pid="KjY6hPs_">焉得思如陶谢手，令渠述作与同游。</p>
 <p data-pid="1PHthC0j">（唐·杜甫《江上值水如海势聊短述》）</p>
 <p data-pid="6ewaptWr">残雪凝辉冷画屏，落梅横笛已三更，更无人处月胧明。</p>
 <p data-pid="TYTiJUiJ"><b>我是人间惆怅客，知君何事泪纵横，</b>断肠声里忆平生。</p>
 <p data-pid="YlidFvgd">（清·纳兰容若《浣溪沙》）</p>
</body>