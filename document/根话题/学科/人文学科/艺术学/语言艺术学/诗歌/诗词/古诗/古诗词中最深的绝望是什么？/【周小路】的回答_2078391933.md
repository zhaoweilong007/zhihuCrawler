# 古诗词中最深的绝望是什么？
- 点赞数：9620
- 更新时间：2021年08月26日17时16分20秒
- 回答url：https://www.zhihu.com/question/284312614/answer/2078391933
<body>
 <p data-pid="c5MZxyA5">宋末绝命词《满庭芳》，是一个国破家亡后的女人写的，她甚至没有留下自己的名字，作者是“徐君宝妻”。</p>
 <hr>
 <p data-pid="--Y94NCb">“岳州徐君宝妻某氏，亦同时被掳来杭，居韩蕲王府。自岳至杭，相从数千里，其主者数欲犯之，而终以计脱。盖某氏有令姿，主者弗忍杀之也。一日主者怒甚，将即强焉。因告曰:“俟妾祭谢先夫，然后乃为君妇不迟也。君奚怒哉！”主者喜诺。即严妆焚香，再拜默祝，南向饮泣，题《满庭芳》一阕于壁上，已，投大池中以死。”</p>
 <p data-pid="JdexOQnM">——《辍耕录》</p>
 <hr>
 <p data-pid="VpbjT57b">《满庭芳》</p>
 <p data-pid="uMEUpTaF">汉上繁华，江南人物，尚遗宣政风流。</p>
 <p data-pid="_SdpOyU9">绿窗朱户，十里烂银钩。</p>
 <p data-pid="R2xeOdQD">一旦刀兵齐举，旌旗拥，百万貔貅。</p>
 <p data-pid="gS9CNYdn">长驱入，歌台舞榭，风卷落花愁。</p>
 <p data-pid="QesJz68R">清平三百载，典章人物，扫地俱休。</p>
 <p data-pid="R7aXLq0O">幸此身未北，犹客南州。</p>
 <p data-pid="iKuD2xcC">破鉴徐郎何在？空惆怅，相见无由。</p>
 <p data-pid="fCpz2jzK">从今后，梦魂千里，夜夜岳阳楼。</p>
</body>