# 高中生，感觉文笔已经超越杜甫李白了怎么办?
- 点赞数：9996
- 更新时间：2023年05月08日12时02分38秒
- 回答url：https://www.zhihu.com/question/598648716/answer/3018176196
<body>
 <p></p>
 <p data-pid="eaeh6VmY">匿名者，姜太公之后，知乎奇士也。常语惊天人，其所问囊括人之所尽问，直钓天下人，无有能尽答者也。今魂游地府，梦而成章。自觉胜李杜远矣，遂阴通鬼使，渡往旧唐之东鲁。见诸公宴饮桃园，李杜偕游之，遂往以示文，欲争高下。</p>
 <p data-pid="TYrsqRJV">子美观之，试详其所文为何物，久不得，神色愀然。太白问其故，子美叹曰：“此文似直白而露骨，反聱牙以佶屈，复视又苍然无物，诚不可解也。”</p>
 <p data-pid="hkAmqf5v">匿名心中大喜，杜甫果不如也。尚不能解其意，何鉴吾之秀文也？</p>
 <p data-pid="wVERFO42">太白见之，大酌而笑曰：“茫茫大梦中，惟我独先觉。吾饮而辄醉，尝共庄周以游神州，上知大块九千岁，下晓人间三千年。此文纵作聱牙语，我且试解之。”</p>
 <p data-pid="Fftxfa3l">子美曰：“「近我者难近，远我者易远。千万道轮回间，默阎罗，泣孟婆，奈何桥上植曼陀」，此句似浅而白，然孟婆者何人？奈何桥复为何桥？”</p>
 <p data-pid="cCpv2Y7v">太白挽两袖清风，下视九幽，曰：“孟婆者，宋之风神也，明清而为阴神。奈何桥，宋地府之鬼桥也，桥头孟婆以奉汤，饮之而平生偕忘。”</p>
 <p data-pid="HvPaoXyX">复视下文，子美不由眉关锁之：“「鬼聻对唳，绵刺倒倚，赤水滴涎，声霆浸冤」，聻为何物？是以枯松绝壁倒倚，绵刺何以倒倚？「赤水滴涎，声霆浸冤」，涎，有所慕欲而口生液也，赤水又何滴涎？「声霆浸冤」更不知所云。”</p>
 <p data-pid="ZBgGrWEf">太白举杯以对酌曰：“人死作鬼，人见惧之。鬼死作聻，鬼见怕之。始见晚唐张读所撰《宣室志》，杜二甫自不为知也。至于「绵刺倒倚」，或喻善恶之颠倒，实穷词而强砌也。而「赤水滴涎」，其或无知‘赤水’何物，作‘赤红之水’也。至于「声霆浸冤」，或有‘雷霆浸浸，暗含冤声’之意。然借词以错叠，强表其意也。”</p>
 <p data-pid="bW8b3hEA">诸公闻二人之辩，奇之，徐徐以至而共观奇文，子美曰：“「鹰鹯叫啄，肉半腰残，臂腿离身，鼓风吹散」之句，自无大病。然「恝哀伫颜，烛影曳步，步滞且缓，嚱息力喝，顾首失言」，「恝哀伫颜」当何解之？嚱已息之，又何力喝？”</p>
 <p data-pid="KD9QONFf">太白置杯于案，叹曰：“当欲尽状‘身残心哀’之貌也，然心物乏匮，徒滥用僻字，自是不通一窍。”不及子美问，太白又曰：“「顾首失言，幽光乍现，颤希心弦，黑白道鬼，请向来前」，此句之病亦是。「颤希」不知所云，「心弦」者，后世白话之词也。「黑白道鬼」，抑为黑白无常乎？晚清民间所传勾魂之鬼差，古籍无考也。”</p>
 <p data-pid="tsXAp03-">少知行文所凭，子美继以解之：“「是投幽门去，廊内有天地，觱篥管笛重，淅淅诉怨长。房垠柱渺，玉木银檐，天台高却星繁照，地贵广而流珠衔。内雅通明，阶出暗淡难光。沉香艾叶，忘闻血海尸林。」，‘垠’当‘无垠’之误用，「天台高却星繁照，地贵广而流珠衔」，实欲对仗而不能，非不为也。”</p>
 <p data-pid="Q8QbynuF">至于末段，似文以诗貌，似诗而韵淆，子美竟不知所对：“「曲膝入座席，案前睹身形。头戴鬼帝冠，身着龙血衫，耳前小鬼骨，腰间盘金软。主人笑语迎，擢我作幕卿，暗念知前景，我亦素如缄，终作无欢宴，逐我出殿堂。桥前孟婆驿，再劝一碗汤，汤者赠我种，免我轮回痛。留花植桥上，身欲溺忘川，愿随此河往，洗净天下愁。」”</p>
 <p data-pid="qms-xvd3">太白抚须大笑：“吾诗尝不拘一格，然以句行诗，砌词空谈，以幽冥之诞妄而思渡天下，太白自愧不如也。”</p>
 <p data-pid="MlYmhbV6">“噫！李白亦服之也！”匿名大喜，复问诸公。得闻诸公皆服，方志满而归。</p>
 <p data-pid="0GlzWpqN">匿名已去，见众蔽遮双目，莫敢视物，太白惊而问曰：“诸公何至于此？”</p>
 <p data-pid="TUhXnM4k">诸公怅然曰：“我等病之甚也，病文污以双目，俄然生翳，白兄当为吾等濯之。”</p>
 <p data-pid="v2w8mRYE">“然！”太白长身而起，望云海升腾，思及昨日大梦。</p>
 <p data-pid="Zd-zqg8o">竟笔下生风，俶而成文：</p>
 <p data-pid="yvXY2UU8">《梦游天姥吟留别 / 别东鲁诸公》</p>
 <blockquote data-pid="MlCP9G4S">
  海客谈瀛洲，烟涛微茫信难求；
  <br>
  越人语天姥，云霞明灭或可睹。
  <br>
  天姥连天向天横，势拔五岳掩赤城。
  <br>
  天台四万八千丈，对此欲倒东南倾。
  <br>
  我欲因之梦吴越，一夜飞度镜湖月。
  <br>
  湖月照我影，送我至剡溪。
  <br>
  谢公宿处今尚在，渌水荡漾清猿啼。
  <br>
  脚著谢公屐，身登青云梯。
  <br>
  半壁见海日，空中闻天鸡。
  <br>
  千岩万转路不定，迷花倚石忽已暝。
  <br>
  熊咆龙吟殷岩泉，栗深林兮惊层巅。
  <br>
  云青青兮欲雨，水澹澹兮生烟。
  <br>
  列缺霹雳，丘峦崩摧。
  <br>
  洞天石扉，訇然中开。
  <br>
  青冥浩荡不见底，日月照耀金银台。
  <br>
  霓为衣兮风为马，云之君兮纷纷而来下。
  <br>
  虎鼓瑟兮鸾回车，仙之人兮列如麻。
  <br>
  忽魂悸以魄动，恍惊起而长嗟。
  <br>
  惟觉时之枕席，失向来之烟霞。
  <br>
  世间行乐亦如此，古来万事东流水。
  <br>
  别君去兮何时还？且放白鹿青崖间，须行即骑访名山。
  <br>
  安能摧眉折腰事权贵，使我不得开心颜！
 </blockquote>
 <p data-pid="DnFqkGxa">诸公恍见天人以降，忽神清目明，不觉超然。</p>
 <p data-pid="7crbWNhk">欲寻太白，早飘然而去。</p>
 <p data-pid="qnq8hVZW">子美心中大动，归而磨砺，终得圣名。</p>
 <p data-pid="SlGG88lW">……</p>
 <p data-pid="nfHGClTs">匿名寐尽而兴，思李杜之事，心乐甚，难以自处。</p>
 <p data-pid="SLiR0eGC">遂于知乎附文，问之：</p>
 <p data-pid="m2cq_ehA">「高中生，感觉文笔已经超越杜甫李白了怎么办?」</p>
 <p class="ztext-empty-paragraph"><br></p>
 <p data-pid="Qm5ORbiS">瞻云氏曰：中二之症，多始于十三之龄，是以脑中突触修剪也，前额叶尤甚。故心生狂狷，天下以我为尊也。虽成熟之龄，此症当缓之，然十八竟无能自控，抑当心理咨询也。</p>
 <p class="ztext-empty-paragraph"><br></p>
 <ul>
  <li data-pid="DLQP4cHd">注：故事背景，天宝四载，李白赐金放还第二年，与杜甫、高适游梁、宋、齐、鲁，后在东鲁与朋友作别，作《梦游天姥吟留别 》，复继续游历名山大川。</li>
 </ul>
</body>