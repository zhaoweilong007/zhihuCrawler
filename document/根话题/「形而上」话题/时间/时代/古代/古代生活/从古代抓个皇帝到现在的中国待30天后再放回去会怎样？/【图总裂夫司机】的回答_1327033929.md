# 从古代抓个皇帝到现在的中国待30天后再放回去会怎样？
- 点赞数：6127
- 更新时间：2020年07月08日22时26分55秒
- 回答url：https://www.zhihu.com/question/404855848/answer/1327033929
<body>
 <p data-pid="L1POGeWz">《列子》里面写过了。说周穆王遇到了一位化人。穆王为他盖了最豪华的宫室，奉献最好的食物，选最漂亮的美女服侍他。</p>
 <p data-pid="eP23Zikf">结果此人觉得穆王的宫室太简陋，菜太难吃，女人丑陋难以亲近。</p>
 <p data-pid="Ou3lDAwC">穆王就问了，那么大哥你觉得什么才算日子呢？</p>
 <p data-pid="u1bhA7zv">此人就把穆王带到自己的地盘玩了几天。</p>
 <p data-pid="SuQ2loWe">回来以后穆王看什么都不得劲了。</p>
 <p data-pid="OvT7GR8_">————————————————————</p>
 <p data-pid="Db6Jlb2i">………穆王敬之若神，事之若君。推路寝以居之，引三牲以进之，选女乐以娱之。化人以为王之宫室卑陋而不可处，王之厨馔腥蝼而不可飨，王之嫔御膻恶而不可亲。穆王乃为之改筑。土木之功。赭垩之色，无遗巧焉。五府为虚，而台始成。其高千仞，临终南之上，号曰中天之台。简郑卫之处子娥媌靡曼者，施芳泽，正蛾眉，设笄珥，衣阿锡。曳齐纨。粉白黛黑，佩玉环。杂芷若以满之，奏《承云》、《六莹》、《九韶》、《晨露》以乐之。日月献玉衣，旦旦荐玉食。化人犹不舍然，不得已而临之。居亡几何，谒王同游。王执化人之祛，腾而上者，中天乃止。暨及化人之宫。化人之宫构以金银，络以珠玉；出云雨之上，而不知下之据，望之若屯云焉。耳目所观听，鼻口所纳尝，皆非人间之有。王实以为清都、紫微、钧天、广乐，帝之所居。王俯而视之，其宫榭若累块积苏焉。王自以居数十年不思其国也。化人复谒王同游，所及之处，仰不见日月，俯不见河海。光影所照，王目眩不能得视；音响所来，王耳乱不能得听。百骸六藏，悸而不凝。意迷精丧，请化人求还。化人移之，王若殒虚焉。既寤，所坐犹向者之处，侍御犹向者之人。视其前，则酒未清，肴未昲。王问所从来。左右曰：“王默存耳。”由此穆王自失者三月而复。………</p>
</body>