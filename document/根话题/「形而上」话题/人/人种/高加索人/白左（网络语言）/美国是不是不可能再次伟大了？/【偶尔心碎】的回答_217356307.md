# 美国是不是不可能再次伟大了？
- 点赞数：5373
- 更新时间：2017年08月23日09时42分52秒
- 回答url：https://www.zhihu.com/question/64148000/answer/217356307
<body>
 <p data-pid="9gSbuj76">《过美论》</p>
 <p data-pid="Dkfz2tV6">华盛顿欲去万乘之机，隐逸弗农，因念后世，乃遗策：旧大陆道德败坏，精神堕落，尔虞我诈，争战不休，犹如鬼蜮之城，瘟疫之都，近则染祸于身。汝等静安于此，可为山巅之城也。</p>
 <p data-pid="ncK6UxAA">当是时，汉密尔顿、杰弗逊佐之，造两院，行三权，务制造，弄金融。掘河渠，通水利，修铁路，兴教育。披星戴月，筚路蓝缕。发轫于工业革命，蓄力于北美一隅。</p>
 <p data-pid="MZaW_uS_">至若门罗、杰克逊等辈，乃曰：美洲者，美洲人之有。始用心于新大陆。于是西逐印第于化外之域，南败墨西哥于月光之城，初求购于法兰西，再转货于俄罗斯。不消百年，竞取美洲温凉之地，以两洋为门，双山为户，窥伺天下，进可摄取天下之权，退可藏锋于五湖之畔。</p>
 <p data-pid="CZAMUcfa">乃有谋士，以海权晓喻之，遂收夏威夷，取菲律宾，攫巴拿马，取要害之处，通衢之隘。乃具帝国之资，观两洋波澜，以待欧亚之变。</p>
 <p data-pid="6EjppzsP">欧陆犹少之，以为不伦之族，混血之民，大洋之阻，僻壤之国，焉知人间之至道？一战疮痍未瘳，复以二战，殚尽殖民之财；内帑空虚，耗尽帝国之资；哀嚎遍野，伤却士民之志。骤然天上人间，美有余力以制其弊。于是宰割天下，德分为四而不敢抱怨，倭为之奴而不敢逆命。英人折腰，法人强颜。</p>
 <p data-pid="Z5MYqkI3">始欧人之强也，曾以流民百人横扫拉美千万之众，文官三千制御南亚兆亿之民，兵锋所指，百国披靡。人才之众，物资之丰，亘古未有也。法有拿破仑，英有丘吉尔，德有希特勒，俄有斯大林，此四人，皆有吞并天下之志，鞭策万民之意，心动杀机，即伏尸千万，地覆天翻。乃以俾斯麦、梅特涅之属制其交，麦金德、霍森浩之属通其意，杜黑、克劳之属约其军，蒙格、毛奇、朱可夫、曼施坦之属领其兵。然不求天地之心，不明生灵之意，贪财好利，外殖民而倾轧，徒效竖子争斗，敌未见而已自残杀，身死国残而不知悔也。</p>
 <p data-pid="CYPcRfDz">于是鹿奔天下，鼎遗人间，王冠辗转于四方，权杖颠沛于八荒。美帝俯手捡之而不谢，指点江山而不惭。</p>
 <p data-pid="yBWQzkGm">欧陆既没，犹有苏联与之争锋。苏联之强也，左凌欧陆列强之余，右迫华夏仁义之邦，中驭波斯突厥桀骜之氓，地域之广，乃至昼夜共存，寒暑同期。西攘德，东袭日，携战胜之威，以临天下。既弄权于朝鲜，又运谋于越南。</p>
 <p data-pid="E9x00RMV">苏联犹未餍足，南寻衅于华夏之邦，中进兵之千阳之域。旷日持久，士困兵顿。于是盟友离间，兄弟反目，天下不朝苏而觐美，士不歌苏而颂美。</p>
 <p data-pid="RcVLNQEk">美既顿兵于朝鲜，复折戟于越，乃屈心抑志，吐哺天下，虚心于中华，寻策于欧方，解中东之兵戈，济非洲之贫困，以证天下之道。料天下不可力夺，只能智取。利民者方可得民心，德天下方能有天下。</p>
 <p data-pid="peRbNlWI">于是美帝无枪炮之费，士兵之伤，苏联哗然而崩塌，一夜之间地裂为十四，民散于百国，为天下笑。</p>
 <p data-pid="5NmVN4kk">苏联既没，美得以独大。于是忘先君之遗言，下高山而蹈纷争，弃制造而溺金融。志得意满，自以为天下尽在我手，尽掌列国之运命，世间之真理。行霸权于四洋，起战端于七洲，天下不敢撄其锋。于是匹夫作难，祸生肘腋。</p>
 <p data-pid="kwLHe0b7">小布什，纨绔子弟，其志甚高，其才甚陋，忘先君之遗命，不听谋士之言，乘一时之怒，欲与匹夫一较高下。于是十万之师曝露于青藏之缘，崇山之落，角斗于鼠洞之中，奔命于闹市之间。</p>
 <p data-pid="zyPU341t">前战不息，复有事于巴比伦，问罪于萨达姆，以图其臆想之志，展其乌有之才，筑其乌有之邦。经年累月，进退失据。债台高筑过落基之山，民怨滔滔如密西之水。白宫成是非之地，山巅变撕逼之城。转眼欲蹈欧陆之后辙，步苏联之后尘也。</p>
 <p data-pid="y84kcqXW">奥巴马继而不改，外以岸然之貌，内逞独夫之志，不以德临天下，而以岛为锁，以屿为链，封闭中华，钳制世界。于是天下寒心，从散约败，盟友离心，诸侯乘势而起，群雄并立，天下已非美属也！</p>
 <p data-pid="4F6ihSB8">今之天下非强于昔之天下，今之美帝非弱昔之美帝。因何成败逆转，功业相反，忘其初心也。心既忘而六神迷，神既迷而入歧途。惜歧途犹未远，尚可挽救。何以救之，寻其初心也。初心何处，请看文首。</p>
 <br>
 <br>
 <p data-pid="2etCbJrt">闲着没事，复习一下美国史。</p>
</body>