# 古代的状元是真的有水平吗？
- 点赞数：8290
- 更新时间：2021年02月15日23时56分12秒
- 回答url：https://www.zhihu.com/question/427239644/answer/1731742302
<body>
 <p data-pid="KDUkofN-">明朝状元赵秉忠了解下？<b>授翰林院修撰，历任侍读学士、礼部侍郎，官至礼部尚书。</b></p>
 <p data-pid="mslB_yXX">这是赵秉忠的殿试答卷(部分)，也是中国大陆现存的唯一一份状元卷。</p>
 <figure data-size="normal">
  <img src="https://picx.zhimg.com/50/v2-3e8295f1b50429752de4b50010d4b615_720w.jpg?source=1940ef5c" data-rawwidth="1080" data-rawheight="720" data-size="normal" data-original-token="v2-aacd342916bf994bcc369506c80ea466" data-default-watermark-src="https://pica.zhimg.com/50/v2-60137e5f18ba687105bfb710aaa306ba_720w.jpg?source=1940ef5c" class="origin_image zh-lightbox-thumb" width="1080" data-original="https://pic1.zhimg.com/v2-3e8295f1b50429752de4b50010d4b615_r.jpg?source=1940ef5c">
 </figure>
 <blockquote data-pid="JB47PMSI">
  <a href="https://www.zhihu.com/search?q=%E8%B5%B5%E7%A7%89%E5%BF%A0&amp;search_source=Entity&amp;hybrid_search_source=Entity&amp;hybrid_search_extra=%7B%22sourceType%22%3A%22answer%22%2C%22sourceId%22%3A964695277%7D" class="internal">赵秉忠</a>(1573—1626)字季卿，1573年出生于<a href="https://link.zhihu.com/?target=https%3A//baike.baidu.com/item/%25E9%259D%2592%25E5%25B7%259E" class=" wrap external" target="_blank" rel="nofollow noreferrer">青州</a>府益都县(今山东省青州市)，出身官宦之家，万历二十六年(1598年)殿试一甲第一名进士(状元)。
 </blockquote>
 <p data-pid="1peCfUNP">殿试题目：问帝王之政和帝王之心</p>
 <p data-pid="aeEK2z_M">臣对：</p>
 <p data-pid="BhnSTM3u">臣闻帝王之临驭宇内也，必有经理之实政，而后可以约束人群，错综万机，有以致雍熙之治;必有倡率之实心，而后可以淬励百工，振刷庶务，有以臻郅隆之理。</p>
 <p data-pid="yIpfa8ls">立纪纲，饬法度，悬诸象魏之表，著乎令甲之中，首于岩廊朝宁，散于诸司百府，暨及于郡国海隅，经之纬之，鸿巨纤悉，莫不备具，充周严密，毫无渗漏者是也。</p>
 <p data-pid="n40Xmfwc">何谓实心?振怠惰，励精明，发乎渊微之内，起于宥密之间，始于宫闱穆清，风于辇毂邦畿，灌注于边疆遐陬，沦之洽之，精神意虑，无不畅达，肌肤形骸，毫无壅阏者是也。</p>
 <p data-pid="BfRvAAfA">实政陈，则臣下有所禀受，黎氓有所法程，耳目以一，视听不乱，无散漫飘离之忧，而治具彰;实心立，则职司有所默契，苍赤有所潜孚，意气以承，轨度不逾，无丛脞惰窳之患，而治本固。有此治具，则不徒驭天下以势，而且示天下以守，相维相制，而雍熙以渐而臻。</p>
 <p data-pid="Q3Q4_FhD">有此治本，则不徒操天下以文，而且喻天下以神，相率相勖，而郅隆不劳而至。自古帝王，所为不下堂阶而化行于风驰，不出庙廊而令应于桴答，用此道耳。厥后，崇清净者深居而九官效职，固以实心行实政也。</p>
 <p data-pid="sET8F4N9">后世语精明者，首推汉宣，彼其吏称民安，可为效矣!而专意于检察，则检察之所不及者，必遗漏焉，故伪增受赏所从来也;语玄默者，首推汉文，彼其简节疏目，可谓阔矣!而注精于修持，则修持之所默化者，必洋溢焉，故四海平安所由然也。</p>
 <p data-pid="kpJQk4dA">盖治具虽设而实心不流，则我欲责之臣，臣已窥我之怠而仿效之;我欲求之民，民已窥我之疏而私议之。即纪纲法度灿然明备，而上以文，下以名，上下相蒙，得聪察之利，亦得聪察之害。</p>
 <p data-pid="t4jcTOdG">实心常流而治具少疏，则意动而速于令，臣且孚我之志而靖共焉;神驰而慑于威，民且囿吾之天而顺从焉。凡注厝、规画悬焉不设，而上以神，下以实，上下交儆，无综核之名，而有廉察之利。彼汉宣不如汉文者，正谓此耳。</p>
 <p data-pid="pGczWYwL">洪惟我太祖高皇帝，睿智原于天授，刚毅本于性生。草昧之初，即创制设谋，定万世之至计;底定之后，益立纲陈纪，贻百代之宏章。</p>
 <p data-pid="7JQXV0KY">考盘之高蹈，颍川之治理，必旌奖之，以风有位;浚民之鹰鹤，虐众之枭虎，必摧折之，以惕庶僚。用能复帝王所自立之，称联之理政务尚综核者，欺蒙虚冒，总事空文。人日以伪，治日以敝，亦何以继帝王之上理，后隆古之休风，而称统理民物、仰承天地之责哉?</p>
 <p data-pid="qI1DmeRS">恭惟皇帝陛下，毓聪明睿智之资，备文武圣神之德，握於穆之玄符，承国家之鸿业，八柄以驭臣民而百僚整肃，三重以定谟猷而九围式命，盖已操太阿于掌上，鼓大冶于域中，固可以六五帝、四三王、陋汉以下矣!</p>
 <p data-pid="98-vEQUD">乃犹进臣等于廷，图循名责实之术，欲以绍唐虞雍熙之化，甚盛心也!臣草茅贱士，何敢妄言?然亦目击世变矣。顾身托江湖，有闻焉而不可言，言焉而不得尽者。今幸处咫尺之地，得以对扬而无忌，敢不披沥以献!</p>
 <p data-pid="dGH65vE2">臣闻：</p>
 <p data-pid="u29la-vJ">人君一天也，天有覆育之恩，而不能自理天下，故所寄其责者，付之人君。君有统理之权，而实有所承受。故所经其事者，法之吴天。用是所居之位，则日天位;所司之职，则日天职;所治之民，则日天民;所都之邑，则日天邑。</p>
 <p data-pid="SbLCfRkU">故兴理致治，要必求端于天。今夫天，幽深玄远，穆然不可测也;渺茫轻清，聩然莫可窥也。而四时五行，各效其官;山岳河海，共宣其职。人人沾浩荡普济之泽，在在蒙含弘广大之休。</p>
 <p data-pid="3j-KoET0">无欠缺以亏其化;无阻滞以塞其功者，盖不贰之真默，酝酿于大虚，不已之精潜，流衍于无极，故实有是化工耳。</p>
 <p data-pid="teW4dVBZ">然则人君法天之治，宁可专于无为，托以深密静摄哉!是必有六府三事之职司为实政者;人君宪天之心，宁可专于外务，强以法令把持哉?是必有不贰不已之真精为实心者。</p>
 <p data-pid="dtvYwwFO">粤稽唐虞之世，君也垂裳而治，贻协和风动之休;民也画象而理，成《击壤》从欲之俗。君臣相浃，两无猜嫌，明良相信，两无顾忌，万古称无为之治尚矣!而询事考言，敷奏明试，三载九载，屡省乃成，法制又详备无遗焉。</p>
 <p data-pid="kyw-i3aZ">盖其浚哲温恭，日以精神流注于堂皇;钦明兢业，日以志虑摄持于方寸。故不必综核，而庶府修明，无事约束。底成古今所未有之功，乾坤开而再辟，日月涤而重朗。盖以实心行实政，因此实政致弘勋。</p>
 <p data-pid="7zyQtLb-">其载在《祖训》有曰，诸臣民所言有理者，即付所司施行，各衙门勿得沮滞，而敬勤屡致意焉。列圣相承，守其成法，接其意绪，固有加无坠者。</p>
 <p data-pid="iGP2wZP2">至世宗肃皇帝，返委靡者，振之以英断;察废弃者，作之以精明。制礼作乐，议法考文。德之所被，与河海而同深;威之所及，与雷霆共迅，一时吏治修明，庶绩咸理，赫然中兴，诚有以远绍先烈，垂范后世也。</p>
 <p data-pid="pSsDVHVD">今我皇上，任人图治，日以实政，望臣工矣!而诞谩成习，诚有如睿虑所及者。故张官置吏，各有司存。而越职以逞者，贻代庖之讥。有所越于职之外，必不精于职之内矣!则按职而责之事，随事而稽之功，使春官不得参冬署，兵司不得分刑曹，此今日所当亟图者也。</p>
 <p data-pid="rEaaMHR0">耻言过行，古昔有训，而竞靡以炫者，招利口之羞。有所逞于外之靡，必不深于中之抱矣，则因言而核之实，考实而责之效，使捷巧不得与浑朴齐声，悃幅不至与轻浮共誉，又今日所当速返者也。</p>
 <p data-pid="nEJ3QY4F">巡行者寄朝廷之耳目，以激浊扬清也。而吏习尚偷，既使者分遣，无以尽易其习。为今之计，惟是广咨诹、严殿最，必如张咏之在益州、黄霸之在颍川。斯上荐剡焉，而吏可劝矣。教化者，齐士民之心术，以维风振俗也。而士风尚诡，即申令宣化，无以尽变其风。为今之计，惟是广厉学官，独重经术，必如阳城之在国学、胡瑗之在乡学，斯畀重寄焉，而士可风矣。</p>
 <p data-pid="tgY32ZHv">四海之穷民，十室九空，非不颁赈恤也，而颠连无告者，则德意未宣;而侵牟者有以壅之，幽隐未达;而渔猎者有以阻之，上费其十，下未得其一。何不重私侵之罚，清出支之籍乎?四夷之内讧，西支东吾，非不诘戎兵也。</p>
 <p data-pid="fasNu-Rm">而挞伐未张者，则守圭纨绔之胄子，无折冲御侮之略;召募挽强之粗才，暗驰张奇正之机。兵费其养，国不得其用，何不严遴选之条，广任用之途乎?民氓之积冤，有以干天地之和，而抑郁不伸，何以召祥?则刑罚不可不重也。</p>
 <p data-pid="d9cPqjUJ">故起死人、肉白骨、谳问详明者，待以不次之赏;而刻如秋荼者，置不原焉，而冤无所积矣。天地之生财，本以供国家之用，而虚冒不经，何以恒足?则妄费不可不禁也。故藏竹头、惜木屑、收支有节者，旌以裕国之忠;而犹然冒费者，罪无赦焉，而财无所乏矣。</p>
 <p data-pid="5vgrsFi2">盖无稽者黜则百工惕，有功者赏则庶职劝，劝惩既明则政治咸理，又何唐虞之不可并轨哉!而实心为之本矣!实心以任人，而人不敢苟且以应我;实心以图政，而政不至惰窳而弗举。不然，精神不贯，法制虽详，无益也。</p>
 <p data-pid="zxSGY-bL">而臣更有献焉：盖难成而易毁者，此实政也;难操而易舍者，此实心也。是必慎于几微，戒于宥密。不必明堂听政也，而定其志虑，俨如上帝之对;不必宣室致斋也，而约其心神，凛如师保之临。使本原澄彻，如明镜止水，照之而无不见;使方寸轩豁，如空谷虚室，约之而无不容。一念萌，知其出于天理，而充之以期于行;一意动，知其出于人欲，而绝之必期于尽。</p>
 <p data-pid="5ZoVBStH">爱憎也，则察所爱而欲近之与所憎而欲远之者，何人?喜惧也，则察所喜而欲为与所惧而不欲为者，何事?勿曰屋漏人不得知，而天下之视听注焉;勿曰非违人不得禁，而神明之降监存焉。</p>
 <p data-pid="7184nLIu">一法之置立，曰吾为天守制，而不私议兴革;一钱之出纳，日吾为天守财，而不私为盈缩。一官之设，曰吾为天命有德;一奸之锄，日吾为天讨有罪。盖实心先立，实政继举，雍熙之化不难致矣，何言汉宣哉!臣不识忌讳，干冒宸严，不胜战栗陨越之至。</p>
 <p data-pid="T1cPnwrD">臣谨对。</p>
</body>